
1 WAphene martijn
hoe saelt gaen Sal
dese weerelt langhe
staen. In dus cranc
ken loue Soe moet
mijn vrouwe eere saen
5 Sonder twiuel ende waen
Rumē der heeren houe
Ic sie dē scalcken wel ontfaen
Die de heerē connen dwaen
En̄ plucken vanden stoue
10 Ic sie den gerechten slaen
Beide bescatten en vlaen
Alse die meese in die cloue
Recht often god verscroue
Hoe lange sal gedogen dit
15 God die alle dinc besit
In sijn heerscaepie
Dꝫtie goede vleyt ende bit
Hem en doech dat no dit
Van datti yet gedye
20 Al varet inden helschen pit
Eest grau blau swʼt oft wit
Hets getrouwe als die zide
Recht man deluet sondʼ spit
Hine heeft poente niet gehit
25 In … baelgye
…et dat ic waer lye
Laet ons martijn ouer een
Hier af spreken ondʼ ons tweē
In desen dyaloghe
30 Wanen quam ons deser ween
Die wilen soe onwert scheen
En̄ nv sit soe hoeghe
Ic sal vragē ende vleen
Antwert nu ia oft neen
35 Van dat ic di betoge
Ledicheit es vrome gheen
Arbeit vint vier inden steen
Daer bi ontstect dat droge
Nv sprect ende ict gedoge
40 Spreken Iacob lieue compaen
Waer soudic dat hebbē verstaē
Dat ic daer toe dochte
Te vʼclaren dinen waen



Die met twiuel waer beuaen
45 Dats dat ic niet en vʼmochte
Doch en willicx niet ontgaen
Ic wille dine beede ontfaen
Die dit aen mi sochte
God sinde mi dē hemelschē traen
50 En̄ moet minen sin dwaen
Want hi mi diere cochte
En̄ ict gherne volbrochte
Martijn doē de werelt began
man te verheffen bouen man
55 Doen sciet mijn vrouwe ver eere
Den dorper ende wijstem dē dan
Dʼ trouwe ende eere was an
Dien hiet se wesen heere
Nv makē die heerē een gespan
60 En̄ gheuē der eerē enē ban
En̄ en willen niet dat si keere
Sech mi wanē dit venijn ran
Toech mi redene daervan
Want ict gherne leere
65 Wies scout het weere
Iacob mi dunct ouerwaer
Sint dat edelheit hadde vaer
Te pinen om die eere
En̄ so trac den scalke nare
70 … rade nv hier…
En̄ niet en scelden den heere
Soe es edelheit worden swaer
Dꝫ si … clemmē heeft ōmaer
Ende daelt int lanc … meere
75 Dats nv alder werelt claer
En̄ …siene openbaer
Dꝫ dus es vʼbannen eere
Ende wedʼ staē ten keere
Nv merct bider sonnē lecht
80 Dat alder werelt ogen berecht
Bi hare edelre naturen
Als dat swerc daer yegē vecht
Entie neuel met sijnre drecht ʼ omgekeerde volgorde
Sone cā si te diere vren
85 Niet getoghen hʼ scoenheit echt
Aldus verdonckert die scalke knecht
Die edele creaturen
Alsi hem daer ane hecht.



Ende haer edelheit verplecht
90 Dꝫ si laet ghedueren
By haer den scalkē suerē
Sint dat scalke droeghē ouʼeē
Dat neen was Ia neen
Ende hem dat wijsheit dochte
95 En̄ edelheit daer ōme green
Want dʼ wasdom vut scheen
Wanē dꝫ comen mochte
Soe es edelhert worden steen
Want hʼ ontfermt dinc gheen
100 Dan dʼ men gelt vut knochte
God gheue hem dē langen weē
Die te knagen gaf dit been
Den edelē ghedochte
Want hire mort aen wrochte
105 Wat sal zegel ende was
En̄ brieue die gewagē das
Vā dat lansheerē gheuen
Hets el niet dan gedwas
Alsoe lief hadt mi .I. sas
110 Oft eē vriese bescreue
Trouwe es broescer dā gelas
Die wilen soe starc was
Es nv te brokē bleuē
Ic waens noyt heʼe genas
115 Die scalke tsinē rade las
Hine moeste in dinde sneuē
En̄ selc sijns lants vʼdreuen
Martijn du berechts mi wel
Hier bi sijn die heerē fel
120 En̄ wandelē inde tale
In weeter wat toe seggē el
Die scalke hout boesheit ouʼ spel
Hi pijnt hoet hi doget versmale
Caym sloech den edelē abel
125 Dus soect die scalke sijns heerē vel
Hoe hine trect te dale
God die ons noch doemē sel
Hem biddic datti den duuel
Inden lesten male
130 Metten scalcken betale
Martijn nv berecht mi dies
Oft eē god die noyt en wies
Berecht alle creaturen



Dan heeft die quade de kies
135 Entie goede valt int vʼlies
Wie sal dit voer recht curē
Mijn sin seit nv als een ries
Hi die adame dlijf in blies
Die meester der naturen
140 Heeft beuolen merct en besies
Dese dinc es waer soe gies
Dʼ blinder auonturen
Die verkeert telker vren
Iacob segt bestu verdoort
145 Auonture nes maer .I. woert
Uan gheueinster spraken
Brincstu ongeloue voert
God siet alle dinc ende hoert
Wiltu den duuel maken
150 Wat heeft dij̄ herte becoert
Dattu hels aen dleger boort
Die papen selent smaken
Soe waerstu vʼbrant en̄ vʼsmort
En gaue ō dijn ziele niet .I. oert
155 Men mach met sulkē saken
Gode niet ghenaken
God en was noyt moede no mat
Int wout nes loef no blat
Buten sinere hoeden
160 Al dꝫ es in elke stat
Dꝫ besit hi ende besat
Mꝫ godliker hoeden
Al ghehincti dan dat
Dattie quade gewint scat
165 En̄ men heet den vroedē
Soe hi hoger sit opt rat
Soe meere val soe diepʼ plat
Indʼ helscer gloeden
Onder die duuele roede
170 Den rechten wech ter hellē wt
Entie alre cortste vaert
Dats geluc in sonden
Alsmē gheē mesdoen en spaert
En̄ men emmer voert beswʼt
175 Die zielen gebonden
En̄ dan gesciet soe mē begaert
En̄ men niet en roect wie mesuʼt
Nv noch te ghenē stonden



Onder der Ioden pleyt
DIie mensheit liet haer besnidē
Doepē ende proeuē in diē tidē
Vanden ouden viant
Si liet hʼ vaen en̄ beniden
330 Doorborē voete hande en̄ zide
Hi starf dus eest becant
Die ziele wilde ter hellē tidē
Dʼ si die ghene wilde verblidē
Die de duuel bant
335 Ay hoe si gode benediē
Dingle dien sagen stridē
Yegen des duuels brant
Dʼ hise vut prant
Die godheit wecte vā dode te liue
340 Tfleesch dat hi vandē reinē wiue
Vrouwen marien nam
Hi troeste sijn lieue keytiue
Hier .ij. hier .iij. hier .iiij. hier viue
Met hem hi eten quam
345 Dus es die gods sone alsic scriue
God en̄ mensche elc mā bliue
Hier in ghehoorsam
Waer oec enich sin soe stiue
Die yegē dit geloue kiue
350 Op hem sal themelsce lam
Ten Ionxstē werdē gram
Inden hemel es hi geuarē
Daert de sine aen sagē twarē
Des vader rechte hant
355 Daer hi altoes sonder sparē
Den vadʼ bidt voer sine carē
Die hem hier sijn becant
Noch compt hi hē openbarē
Die werelt doemē met sinē scarē
360 Enten helscen viant
Sonne mane wilt hi vʼclarē
Die bi adam verdōckert warē
Water luucht ende lant
Sal purgeren een brant
365 Al waest dꝫ hi dus oprande
Hi liet de sine hier te pande
Sijn vleesch en̄ sijn bloet
Te sacreren in des priesters hande
Wie was die selke gaue becāde



Oft beter oft alsoe ʼ
Ay god nv brect onʼ
Ende vʼgeeft ons diʼ
En̄ dinen euelē moʼ
Dꝫ onse mont en̄ oʼ
375 Smakē moet sondʼ
Sine vleesch en̄ sijnʼ
Dat vut sijnre zidē ʼ
Uvt desen sone vuʼ
Wies godheit nyʼ
380 Noch wies menschʼ
Soe vloyden ende bʼ
Die sacramentē tʼ
En̄ alle salicheit ʼ
Nv hebbic di tgeloʼ
385 Soe ic naest hebbeʼ
Na mijnre mogentʼ
Die dit geloue vast ʼ
Aflaet vā harē zonʼ
Es hē altoes gereit
390 Opdat mer in volsʼ
Iacob du berecht mʼ
Berecht mi vandʼ
Die mē heet heilicʼ
Hoe men tgeloue sonʼ
395 Te hem clemmē en̄ ʼ
Die alder gauē es ʼ
Want vandē vader ʼ
Hebbic di bediet dꝫ ʼ
Scone berecht vulleʼ
400 Des danck dʼ martelʼ
Dʼ bovē inden hogē ʼ
En̄ gheue di vulleesʼ
…ende waʼ
Martijn ons leert die ʼ
405 Dat een god en̄ .iʼ
Emmer sijn dese … ʼ
Altoes euē na gebʼ
En̄ versciedē te gheʼ
Noch en verscieden ʼ
410 Vader kint vʼstant ʼ
Vut desen dobbelē gʼ
Wie cant gegrondē wʼ
Dā coomt die geest ʼ
Die reine godheit enʼ



ʼproeft ende sie
ʼten ende des gye
ʼtroest dalder meeste
ʼdye arm sijn van geeste
ʼi blide sijn
420 ʼ pinen altoes feeste
ʼ menegē die was beeste
ʼuer ende fijn
ʼne god die dat verheeste
ʼn sinen volleeste
425 ʼte een droepelkyn
ʼare gode dalre meeste
ʼgeen vreese van tempeeste
ʼgheen venijn
ʼedde der zielen sijn
430 Ø
Ø
Ø
Ø
Ø
435 Ø
Ø
Ø
Ø
Ø
440 Ø
Ø
Ø
ʼvaders ende tsoens minne
ʼs caritate daer altoes inne
445 ʼdie triniteyt
ʼ die der prophetē Sinne
ʼe en̄ maecte .I. inne
ʼsoens menschelicheit
ʼs coninc noch coningin̄e
450 ʼemmermeer aflaet gewinnē
ʼsijnre onsalicheit
ʼ hebbe een traen al wʼt dinne
ʼ desen dauwe tsine beginne
ʼweluarē es hem ontseit
455 ʼr dese sijn ongereyt
ʼse leerde den apostelē twaren
ʼlle tongen die doē waren
ʼese werelt breyt
ʼ gaf den martelaren
460 ʼt si conden sondʼ sparen
ʼgen menich leyt
ʼse can die sinne vʼclaren
ʼe hem met sonden vʼswarē
ʼ dat coude maken heit
465 ʼnen lieuen sinē caren
ʼlt hi stille al sondʼ sparē
ʼat godlike cleet
ʼ ewelike steet



Wat hulpt merten sin ende tale
470 Die begheuē mi alte male
Meer te spreeken voert
Elc persoen vʼstant mi wale
Es een god dats geen hale
Van drien daer mē af hoort
475 Doch eest maer eē die berch en̄ dale
Sciep groet ende smale
Daer af telle alle woert
Ne ganc niet ouer dese pale
Hout in dijnre herten sale
480 So en waerstu niet versmoert
Ynder helscer poert
Waer yement die wedʼ sprake
Dit gheloue en̄ dese sake
Die ware ewelijc verdoemt
485 Recht wʼt dꝫmē indē brant stake
En̄ hi dʼna thelsce vier smake
Dʼ men den duuel in droemt
Helpt god dat ic dʼ gerake
Daer ic sie ende smake
490 Die godheit ongenoemt
Sone trect mi niet die helsce drake
Mꝫ hem ter eweliker wrake
Waer niemen vut en comt
Wie dat scaet oft vroemt
495 Amen Iacob … geselle
Mi dunct dat ic v zeere quelle
Doch haddics groten noet
Alsic dit lese ende spelle
Magic leeren alsic vertelle
500 Mijn gheloue al bloet
Daer ic bi scuwē mach die helle
Opdat mi daer toe versnelle
Te doene dat god gheboet
God dye de doot wrac van abelle
505 Hi bringe ons ter hoger selle
Dats in abrahams schoet
Na dese corte doot
                    