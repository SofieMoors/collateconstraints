
768 Berecht mi jacob oftu wout
769 wedʼ sekerst is int behout
770 rijcheit of armoede
771 eest leec clerc ionc of out
772 het dinct mi al wesē gadʼ gout
773 al staet na den goede
774 aermoede prisic menichfout
775 want si is zeker en̄ stout
776 voor rouers sondʼ hoede
777 doch mīnē si voor watʼ smout
778 si scuwē hongʼ en̄ cout
779 eist also ic mi vermoede
780 so dolen dese vroede
781 Maertī ic mete di vul diin vat
782 vp dē stoel dʼ moyses sat
783 sittē die gheleerde
784 dat si di radē doe al dat
785 si wisen di den rechtē pat
786 so wel hē dieʼ hē an keerde
787 mʼ in weldoen siin si lat
788 si hetē vastē mʼ si siin sat
789 volghe nꝫ sulke heerde
790 si en mīnē nꝫ voor dē scat
791 haer hant is altoos sondʼ gat
792 noyt was volc vp de eerde
793 dat meer scats begheerde
794 Die meeste menichte es dꝰ gedaen
795 nochtan vintmer sondʼ waen
796 al siin si selsiene
797 die dē eerdschē goede ontgaen
798 en̄ armoede ane vaen
799 bi helighē engiene
800 si laten hē blouwē en̄ slaen
801 tormenterē en̄ vlaen
802 om de helle tontvliene
803 hier ī waert sekerst vulstaen
804 die hē in dit doopsel dwaen
805 siin sekʼ gode te siene
806 en̄ hem nꝫ te messciene
807 Die gods sone toocht ons dat
808 die euē gheweldich sit en̄ sat
809 den vader in den rike
810 hi beete in dese arme stat
813 dʼ hi cume zoghes wʼt sat
812 herde omoedelike



811 jndʼ reynre magheden vat
814 en̄ doghede menighē gods hat
815 van sinen onghelike
816 die armoede dats .i. pat
817 die dor den hemel maect .i. gat
818 en̄ so niet en beswike
819 die haʼ met trouwē wike
820 Waenstu maertī weeldich vet
821 siin ghecleet nv wel nv bet
822 varen int langhe leuen
823 en̄ ihʼs hinc mit bloet besmet
824 en̄ sine rechtʼ zide ghesplet
825 ant hout was verheuen
826 of dat hooft van onser wet
827 met scarpē dornē was beset
828 alst noch is bescreuen
829 eist dattu wesen wilt gods let
830 magerlike drinc en̄ et
831 leere weelde begheuē
832 of du moets zware sneuē
833 Niet en seggic dat rijchᵃ sent
834 dus
                    