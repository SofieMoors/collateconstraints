
001 Hier willic settē dē dʼdē boec vā wapen
002 mʼten die iacob vā marlāt maecte . ō dꝫ hi vā dē ge-
003 loeue spʼct so willickene hier setten
001 Ic mane mannen metten wiuen
002 Die dit gedichte lesen en̄ scriuen
003 Op ten hoechsten ban
004 Dat sijt reene laten bliuen
005 En̄ siere nᵃ in en driuen
006 Woert lettere af ochte an
007 Doen sijt oec hen sal becliuen
008 Mijn ban en̄ si en selēne af wriuē
009 Niet gemogen nochtan
010 Hēnes geen spot dit van katyuen
011 Het es daer ic mi lieuer ō liete ōtliuē
012 Eer icker schiede van
013 Nu hore die leeren can
014 Iacob wi hebben onderlinghe
015 Ghehandelt messeleke dinghe
016 Nv antwerdt mi op een
017 En̄ leert mi eer ic di ontspringhe
018 Hoe ic mijn herte daʼ toe dwinghe
019 Te kīnēne hē dien wi vleen
020 Jc lese somwile en̄ singhe
021 Dat gode te kīnēne bi sinen gehīge
022 Es leuen sonder ween
023 Dit es waerhᵃ claer en̄ ginge
024 Subtijl ware thʼte diet bevīge
025 Wāt hoegher dinc en es negeen
026 Nu antwerdt mi tusschē ōs tween
027 Mertē du vraechs te hoege
028 Al vloghic bouē der jngele vloghe
029 Bouen cherub en̄ seraph
030 So weetic wel dat ic en moge
031 Berechten dat te vollen doge
032 Met woerden niet hier af
033 Alle sinne sijn te droege
034 Alle creaturen hoement poeghe
035 En dogen niet een caf
036 Dat haʼre eenech te vollē doghe
037 Maer verscerp dijns sins oghe
038 En̄ hore wat mi screfture gaf
039 Houdet ī dij̄re herten graf
040 Moyses spʼct in sinen boeken
041 Beestē die dē berch besoeken
042 Moeten sijn gesteent
043 Beeste es die mēsche die wille roeken ken erboven geschreven
044 Te nauwe ō de godheit loeken
045 Het es recht dꝫ hijt beweent



046 Du soecs mi ī allen hoeken
047 Met rimen sonder vlas vā doekē
048 Es dit goet ic wane neent
049 Du tels mi mettē wisē cloekē
050 Waer tgoꝫ ic soudʼ +di in marge om vloekē
051 Jc wane dine herte meent
052 Dattu mi heefs verbeent
053 Iacob dune souts di nᵃ vʼgramē
054 Jc souts mi ī mij̄ herte scamen
055 Haddict ye gedocht
056 Oec lye ics met di te samen
057 Dat die hoecheit dʼ hoegʼ namē
058 Te vʼre nᵃ en doech gesocht
059 Al waert dat alle dīge quamē
060 Sine cōstē de godhᵃ niet geramē
061 Dits elken afgecnocht
062 Maʼ leere minē crankē sin +minē lamē minen: Toegevoegd in rechtermage.
063 Ghewōdt metter sondē bramen
064 Van dattu vermocht
065 So es mijn wille volbrocht
066 Mertē nu mʼc ī dinen sinne
067 God es een wesē vore alle beginne
068 Dedelste bouen al
069 Sij̄ wesen es also ic kinne
070 Douerste goꝫ douerste mīne
071 Dat es oft wesen sal
072 Sine gewerke daʼ mēne kīt jnne
073 Sij̄ so groet dat si sij̄ dinne
074 Diet kinnen en̄ smal
075 Sine wijsheit es coninginne
076 Bouen alrehande gewinne
077 En̄ bouē alrehande geval
078 Daer bouen ocht hier int dal
079 Den hemel en̄ den thᵒen merke
080 God es bouē alle sine gewerke
081 En̄ onder alle sine dinc
082 Hi es buten alle dinc nu hʼke
083 En̄ binnē alle dīc dit houde wel stʼke
084 Hier wt niet en sprinc
085 Oec seggē ōs wise clerke
086 Hi ē es niet gedeilt ī perke
087 Hier in dijn herte dwinc
088 Maer geheel in elken werke
089 Butē binnē ī watʼ ī swerke
090 Hier ī dijn herte brinc
091 Sondʼ enegen loesen winc
092 Bouen al es god alse here
093 Die besittere es ēmer meere



094 Alles dies niē weet : 95 Ondʼ al als die in ertussen geschreven allē keere
096 De dīc houdt mogēdelec en̄ seere
097 Jegē alle vʼscheet : 98 Butē als die mꝫ siʼe wʼe
099 Sij̄ werc behuedt dat hem en dere
100 Negeen dinc cout noch heet
101 Binnen als die mꝫ siere leere
102 Sijn werc vʼuult met selker eere
103 Dat ewelike steꝫ : 104 Wiēt lief si ofte leet
105 Bouen al es god ongedraghen
106 Negeen dinc en mach hem beclagen
107 Dat hise iet vʼlast
108 Onder al sondʼ last vā waghen
109 Want hem en moeyt rustē no iagē
110 Sijn wesen es soe vast
111 Butē al en̄ ē breidt niewerīc sij̄ dagē
112 Wāt hi es al sōdʼ vᵃgē : 113 Weʼt voecht en̄ nᵃ gast
114 Binnē al en̄ veruullet iegē plagen
115 Dat sine dinc met geenen vlagen
116 En si ōgerast : 117 No gequetst enen bast
118 Uan enē god spreken wi van enen
119 Dien wi vader en̄ sone meenen
120 Ende den heileghē gheest
121 En̄ wet wel dat wiere negeenen
122 Soe gᵒt ē noemē no so cleenē : 123 Dattʼ iemē es «meest»
124 Enē god seggē wi enē reenen
125 Noch vervoecht no verbeenen: 126 En esser +ane vʼvʼescht in linkermarge geschreven
127 Die sinen sin soe laet versteenen
128 Dat hi des loechent hi moet weenen
129 En̄ eweleke sij̄ gevreest : 130 Jn dē helschē tēpeest
131 Wi setten den vader voren
132 Ongewōnen en̄ ongeboren : 133 En̄ voʼ alle begin
134 Daer na den sone wt vercoren
135 Vā hem gewōnen also wijt horen
136 Eer noyt beghī ghinc in
137 Den heilegen gheest leerē wi dē dorē
138 Wt desen tween comende ōttoe dij̄ orē
139 Elc mensche en̄ sinen sin
140 En latet tgeloeue niet te storē
141 Wāt al hads die wereld gesworen
142 Siē cōstē ō geen gewī : 143 Ghegᵒndē meʼ no mī erboven geschreven
144 EEr oft achtʼ tijt ofte stonde
145 Dat verstaet wt minen monde
146 En was noyt an dese drie
147 Dē vader sette wi als tē gronde
148 Daer alle doghet vte begonde
149 Diemen verstaet oft sie
150 Den sone als wijsheit diet al conde
151 Des vader waerheit en̄ sine orconde



152 Die vā hem en sciet nie
153 Die vanden heilegen geest ōtbonde
154 Haʼre beider minne hi daer ī vonde
155 Dese drie warē oyt en̄ ye
156 Een god des gheloeft mie
157 Niemē en es wilthi iet maken
158 Hine moet in hē seluen smakē
159 Eenrande triniteit
160 Wāt hi moet mogē dʼ dīc genakē
161 En̄ hi moet cōnen tʼ dīc gerakē
162 Ofte hꝫ es hem al ōtseit
163 Oec moꝫ hi bi wilē daʼōme wakē
164 Macht . cōst . wille. dese drie sakē
165 Vīt mē ī die mēschelecheit
166 Die dese note wel can craken
167 Hine derft beidē no haken
168 Hine vīt ī ene godhᵃ : Dʼe ꝑsone gereit
170 Dese god daer wi af leerē
171 Doet thᵒen stʼren en̄ sōne keerē
172 En̄ al dat ruerende si
173 Nochtā sij̄ rustē es so vol eeren
174 Dat hē nᵃ ē can gederen
175 Gheen porrē vʼre ofte bi
176 Hi es dat hi was dās gheen schʼen
177 Hine mach mīdʼen no meerē
178 Hi es sij̄s selues vri
179 Hi doꝫ hare alle dīc generē
180 Sine rijchᵃ en can niemē vʼteren
181 Alle dīc vʼuult hi
182 Dus leeret tgeloeue mi
183 Gode ē beslut geene stede
184 Maʼ alle stede beslut hi mede
185 Jn sij̄re godlecheit
186 De iare keʼt sij̄ mogenthede
187 En̄ nᵃ en es dꝫ hē kerē dede
188 Sine macht es so breit
189 Cracht noꝫ noch geen ōvʼde
190 En mach hē doen ōledechede
191 Hoe dꝫ die sake gheit
192 So gestade es god in dē sede
193 Datten cracht noch geene bede
194 Wt sinen poere en leit
195 Dits al waer geseit
196 HEden . gisterē . es ōse leuē
197 En̄ daʼ es endde . ane gedreuē
198 Het si cort ochte lanc
199 Maʼ als mē vā gode vīt bescʼuē
200 Dit woʼt hedē esser aue bleuē



201 Een ewelec ōme gāc
202 Daer negeen inde ane ē mach cleuē
203 Noch beghin ē werter vʼheuen
204 Sij̄ wesen es so stranc
205 Siere iegewerdecheit es beneuē
206 Dat es en̄ was dus eest bescreuē
207 En̄ mi es gemāc : Jn dese wʼelt strāc
208 MErtē nu ē clach no en croene
210 Dit es een god in drie persoene
211 Daer ic af spreke die
212 Es euen geweldech en̄ euē scone
213 Euē gelijc in werelt in thᵒene
214 Sijn dese enege drie
215 Redene dᵃecht hier nᵃ die cᵒene
216 Maʼ tgeloeue sonder hoenne
217 Dat en twiuelde nie
218 Wat eerē hadde wijs oft wat loēne
219 Dat wi die nᵃ en dogen ene boēne
220 Geloefde dꝫ elc sie : Nu ātwʼdt mi en̄ gie
221 Iacob ic lie ten beghinne
222 Dat ic subtijlre dinc vā sinne
223 Niet en hebbe gehort
225 Dan du mi maecs hier ī inne
226 Oec proeuic wel en̄ bekinne
227 Te grondene dese woert
228 Daer es onse redene toe wel dinne
229 Ons en tʼcke geloeue en̄ mīne
230 Op wʼt ter hemelscher poert
231 Daer god es loen bouē gewīne
232 En̄ daʼ tgeloeue es coningīne
233 Nu ātwʼdt mi bat voert
234 Op dat ics niet ē hebbe vʼboʼt
235 Ane den vadʼ van hemelrike
236 En̄ ane den sone dies gelike
237 En̄ ane den heilegen gheest
238 Es mijn geloeue also rike
239 Dat een god es dien ic wike
240 Hoe dꝫ ic werde gevreest
241 Maʼ segt mi soe claʼ dꝫ hꝫ blike
242 Hoe die sone die eewelike
243 Dē vader es alre meest
244 Menscheit ōtfinc van ōsen slike
245 Dat di de ghene niet en beswike
246 En̄ hi di doe volleest
247 Die minst werdt en̄ was meest
248 En̄ om dat ic dꝫ ic dat ertussen geschreven moete gelien
249 Soe biddic der maget marien
250 Diēne maecht ōtfinc



251 En̄ maget bleef dies wi alle lien
252 Daer wise ōme benedien : 253 Dꝫ si gestʼcke ōse dīc
254 En̄ moete clarē en̄ wiē : 255 Dinē sin en̄ vā sōdē vʼen
256 Dat thʼte si sondʼ wīc : 257 Vā alre dorpernien
258 En̄ du ē moet mi oec nᵃ tien : 259 Dꝫ ic di te na gīc
260 Maer minen wille volbrinc
261 MErtē die val vā lufʼe : 262 Dʼ houʼdē en̄ des nijts hʼe
263 Die was also gᵒt : 264 Dꝫ vele īgele ōtgoudē sere
265 Die mꝫ hē warē vtē kʼe : 266 En̄ vielē ī de doot
267 Doe dede god den mensche die eere
268 Dat hine sciep op dꝫ hi leere : 269 Te doene dꝫ god geboꝫ
270 En̄ besittē dan ēmʼmeere
271 Der ingele stoel en̄ vort meere
272 Nuttē themelsche bʼet : 273 Sōdʼ wedʼ stoet
274 Dit heeft de duuel vernomen
275 En̄ es totʼ mēschᵃ comē : 276 Spʼkēde ī tserpēt
277 En̄ heeft tōser ōvʼmē : 278 Onse vordʼs doē vʼdoemē
279 En̄ swaʼlike gescēt : 280 Dit was sij̄ sōdʼlīge beroemē
281 Dat hi algadʼ nᵃ hen soemē : 282 Dꝫ volc heeft vʼblēt
283 Dus wilde hi vtē hemele droemē
284 Om dꝫ ons die hemelsche bloemen
285 Niet ē soudē wʼdē bekēt : 286 Daʼ hi af was otwēt
287 DE gods sone sach dē mā vʼraden
288 En̄ den viant vol ouerdaden
289 Jn roeme soe gᵒt : 290 En̄ wilde hē staē ī stadē
291 So dꝫ hi bi siʼe genadē : 292 Mariē dꝫ ōtboet
293 Die saen mꝫ hē wʼt gheladen
294 Sondʼ last oft poent vā scaden
295 En̄ sondʼ enege noꝫ : 296 Moeste sine soegē en̄ badē
297 Die alle dīc mach versaden
298 En̄ houdē ī harē scoet : 299 Dats hare nᵃ ē vʼdᵒet
300 Algeheel en̄ altemale
301 Ruste ī dʼ magꝫ sale : 302 Gods sone en̄ gods kīt
303 Algeheel oec also wale : 304 Was hi ī des vadʼs sale
305 Met hē een ītwifels twīt :
306 Die menscheit dans gheene hale
307 En̄ besloꝫ nᵃ ī in linkermarge bijgeschreven desē dale : 308 Die godhᵃ diet al bīt
309 Die godhᵃ ē heeft gheene pale
310 Maʼ mēschᵃ ōtfīc hiʼ tale
311 God diet al mīt : 312 Jn hē dꝰ eest bekint
313 Euē geweldech en̄ here
314 Was hi en̄ blijft ēmʼmeere : 315 De vadʼ īdʼ godhᵃ
316 Maʼ eest dꝫ men ter menschᵃ keere
317 So was hi mīdʼ vele seere
318 Na de mēschelechᵃ : 319 Na die godhᵃ spʼct mij̄ leere
320 So was onstʼflec sij̄ ere : 321 Dit was een bescheit
322 De mēscheit doechde vele meere
323 Gheessele nagele en̄ tsꝑe : 324 De doot en̄ ādʼ leit
325 Tcruce en̄ der ioden pleit



326 De mēschᵃ liet hare besindē
327 Doepen proeuē ī dien tiden
328 Van den ouden viant
329 Si liet hare vaen en̄ beniden
330 Doer boren hāde voete en̄ siden
331 Si staʼf dꝰ eest bekāt
332 De siele wilde ter hellen tiden
333 Daʼ si die gene wilde vʼblidē
334 Die de duuel bant
335 Ay hoe si gode benediden
336 De heilegē diene saghē striden
337 Jegē des duuels bᵃnt t superscript toegevoegd : 338 Daʼ hise vte gepᵃnt
339 De godhᵃ wecte van doode te liue
340 Tvleesch dat hi vā dē reinē wiue
341 Vrouwen marien nam
342 Hi tᵒeste sine lieue catiue
343 Hier .ii. hiʼ .iij. hiʼ .iiij. hier viue
344 Met hen hi eten quam
345 Dus es die gods sone also ic scʼue
346 God en̄ mensche elc man bliue
347 Hier in ghehorsam
348 Es oec enech man so stiue
349 Die iegen dit geloeue kiue
350 Hem sal themelsche lam
351 Tē ionxsten werden gram
352 In dē hemel es hi gevaren
353 Daʼt de sine sagen te waren
354 Te des vader rechter hant
355 Daer hi altoes sonder sparen
356 Den vader bidt vore sine caren
357 Die hē hier sijn becant
358 Noch comt hi hier hem oppēbarē
359 De werelt doemē mꝫ sinen scarē
360 En̄ den helschen viant
361 Sōne en̄ mane sal hi vʼclaren
362 Die bi ertussen geschreven adame verdonckert warē
363 Locht water en̄ lant
364 Sal puergeren een brant
365 Al waest dꝫ hi dus op rande
366 Hi liet den sinen hier te pande
367 Sijn vleesch en̄ sijn heilech bloet
368 Te consacreerne ī priesters hāde
369 Wie es dieselke gaue becande
370 Ocht betere ochte also goet
371 Ay god nu brec onse bande
372 En̄ vʼgef ōs dine āde : 373 En̄ dinē evelē moꝫ
374 Dat onse mōt en̄ onse tande
375 Smakē moeten sondʼ scande
376 Dij̄ vleesch en̄ dij̄ heilech bloet
377 Dat wt dijnre siden woet



378 Wt desē sone wt desē wonden
379 Wies godhᵃ niemē ē cā gegrōdē
380 Noch wies mēschelecheit
381 Soe vloyen en̄ begonden
382 De sacᵃmēte die stōdē : 383 En̄ alle salechᵃ
834 Nv hebbic v tgeloeue ontbōdē
385 So ic naest hebbe ondervōdē
386 Na miere mogentheit
387 Die dit geloeue vaste ernaast geschreven orconden
388 Aflaꝫ gᵒt vā harē sōde : 389 Es hen altoes «gereit»
390 Op dat mē daʼ ī volsteit
391 Iacob du berechts mi scone
392 Berecht mi ertussen geschreven nv vandē ꝑsone
393 Die mē heet heilech geest
394 Hoe mij̄ geloeue sondʼ hoene
395 Te hē clēme en̄ gewīne die cᵒene
396 Die alre gauen es meest
397 Wāt van dē vader en̄ vādē soene
398 Hebbic bi di dat v god loene
399 Scone berecht vʼvreescht
400 Dies dācke di die martelielie vᵒene
401 Daʼ bouē īdē hoegen thᵒene
402 En̄ geuē di volleest
403 Dat tuere moet comē ōgevreest
404 MErtē ōs leʼt de screfture
405 Dat een god en̄ een natuere
406 Ēmer sij̄ dese drie : Altoes evē nage«buere»
407 En̄ ē verscheedē te negeēre vre superscript geplaatst
408 Noch ē verschieden nie
410 Vader kīt verstāt tʼ cure
411 Wt desen dobbelen gods dure
412 Wie caent gegrondē wie
413 Cōt die geest die suete guere
414 Die reine godhᵃ en̄ die puere
415 Hiʼ op pʼeft en̄ sie : 416 Mꝫ hʼtē en̄ dies gie
417 Dits die tᵒest die alre meeste
418 Hen die arm sij̄ vā geeste
419 Leʼt hi blide sij̄ : 420 Hi es ī pinē altoes feeste
421 Hi doꝫ menegē die was beeste
422 Suuʼ wesē en̄ fij̄ : 423 Wapē god die dꝫ vʼheeste
424 Dat hi vā sinen volleeste
425 Ghesmaecte een dropelkijn
426 Die ware gode dalre neeste
427 Negeene vrese van tēpeeste
428 Noch negeen venijn
429 En scaedde dʼ sielen sijn
430 Dits svadʼ en̄ tsoens gaue
431 Rijchᵃ bouē alle haue
432 Fonteine des leuens al
433 Wie dat geport wʼt hier aue



434 Wat rijcheidē men hē gaue
435 Souden hē duncken smal
436 Rijcheit die conīc heeft of gᵃue
437 En es tiendēdeel nᵃ vā enē caue
438 Gheprijst iegen dit geval
439 Jhesus die ruste inden graue
440 Met deser edelheit so laue
441 Ons als men rumen sal
442 Dit arme erdsche dal
443 Dits svadʼs en̄ des soens minne
444 Dits caritate daer altoes inne
445 Rust de tᶦniteit : 446 Dits die dʼ ꝓphʼen sīne
447 Leʼde en̄ maecte ī inne
448 Des gods soens menschelecheit
449 En es cō no cōgīne : 450 Die ēmʼmeʼ af laꝫ «gewīne»
451 Van siere onsalecheit
452 Hine hebbe enē traē al ware hi dīne
453 Vā desē dauwe tsinē beghinne
454 Al wel varen es ontseit
455 Daer dese sijn ongereit
456 Dese leerde den ap̄l̄n te waren
457 Alle tongen die doe waren
458 Jn de wʼelt bʼyt : 459 Dese gaf dē mʼtelarē
460 Dat si cōstē sonder mesbaren
461 Doegen lief en̄ leit
462 Dese cā de sīne vʼclarē : 463 Die hen n superscript erbij geplaatst mꝫ sōdē vʼ«varē»
464 En̄ tcoude maken heit
465 Sinē lieuen sinen caren
466 Deilt hi sonder enech sparen
467 Dat godleke cleit : 468 Dꝫ nēmʼmeʼ ē vʼgeit
469 Wat hulpt mʼten sin en̄ tale
470 Die begeuen mi altemale
471 Meer te sprekene voert
472 Elc ꝑsoen verstant mi wale
473 Es selue god sōdʼ hale : 474 Vā dʼen daʼ mē «af hoʼt»
475 Doch ē eest mʼ .i. die bʼch en̄ dale in linkermarge geschreven
476 Ghesciep . daer bi gᵒt en̄ smale
477 Tellen hiʼ af en̄ alle woert
478 Neganc nᵃ ouʼ dese pale
479 Houdt dit ī dijnre hertē sale
480 So ē wʼtstu nᵃ vʼsmoʼt : 481 Jn de helsche poʼt
482 Ware oec iemē die wedʼ sprake
483 Dit geloeue en̄ dese sake
484 Hi ware eweleke verdoemt
485 Recht waʼt dat mēne ī dē bᵃnt stake
486 En̄ in thelsche vier daʼ na rake
487 Daer mē dē duuel in droemt
488 Helpt mi god dꝫ ic daer gerake
489 Daer ic sie en̄ daer ic smake
490 Die godheit ongenoemt



491 So ē tᵃct mi die helsche drake
492 Niet ter eweliker wrake
493 Daer niemen vte en coemt
494 Wien dat scaedt ofte vroemt
495 Amen iacob lieue geselle
496 Mi dūct dat ic v sere quelle
497 Doch al des haddic noet
498 Alsic dit lese en̄ spelle
499 Magic leeren alsict vertelle
500 Mijn geloeue al bloet
501 Daer ic bi scumen mach die helle
502 Op dꝫ ic mi daer toe vʼsnelle
503 Te doene dat god geboet
504 Die de doot wrac van abelle
505 Moet ons bringen tʼ hoeghʼ celle
506 Dats ī abrahams scoet
507 Na dese corte doot Amen
508 Hier es vte de derde boec vā wapē
509 mertē die iacob vā marlāt dichte
510 en̄ hi heeft ī 39 clauselē . en̄ elc
511 clausele heeft 13 verse : -
                    