
Van iacob e van martijn.
001 Uuapene martijn hoe zalt gaen
002 zal dese werelt iet langhe staen
003 in dus cranken loue
004 so zal mijn vrouwe eere zaen
005 zonder twiuel e waen
006 rumen heren houe.
007 ic zie den valschen wel ontfaen
008 die de heren connen dwaen
009 e plucken van den stoue
010 e ic zie den rechten slaen
011 beide bescatten e vaen
012 alse die mese in die cloue
013 recht of hen god verscroue.
014 Hoe langhe zal ghedoghen dit
015 god die alle dinc besit
016 in zijnre heerscappie
017 dat die goede vleet e bidt
018 e hem en doech noch dat noch dit,
019 zoe dat hi iet ghedie
020 al gaet in den helschen pit
021 eest blau eest grau eest swart eest wit
022 hets ghetrouwe als die zye
023 recht man deluet onderspit
024 hine heeft tepointe diet ghehit
025 in enghene baelgye
026 mi is leet dat ic waer lye.
027 Laet ons martijn over een
028 hier af spreken onder ons tween
029 in dit dyaloghe
030 wanne quam ons dese ween
031 dat die wilen zo onwaert sceen
032 nu zit also hoghe
033 ic zal vraghen e vleen
034 e andworde mi ja of neen
035 van dat ic betoghe
036 ledicheit is vroem en gheen
037 arbeit vijnt vier in den steen
038 waerbi ontsteect dat droghe
039 nu sprec e ic ghedoghe.
040 Spreken jacob lieue compaen
041 waer zoudict hebben verstaen
042 dat ic daer toe dochte
043 te uerclaren dinen waen
044 die in twiuel is beuaen
045 dats dat ic niene vermochte
046 doch en wil ics niet ontgaen
047 in wille dine bede ontfaen
048 die dit aen mi besochte
049 god zeinde mi den hemelscen traen
050 e moet mine zinne dwaen



051 want hi mi diere cochte
052 e ict gherne volbrochte.
053 Martijn doe die werelt began
054 man teuerheffen bouen man
055 doe sciet mijn vrouwe ver eere
056 den dorper e wijsde hem den dan
057 daer trouwe e doeghede was an
058 dien hiet zi zijn here
059 nu maken die heren een ghespan
060 e gheuen der eren enen ban
061 e willen niet dat zi kere
062 zech mi wanne dit venijn ran
063 toegh mi redene daer van
064 wies scout dat dit were
065 want ic gherne lere.
066 Martijn mi dunct ouerwaer
067 zijnt dat edelheit hadde vaer
068 te pinen om die eere
069 e zi trecte den scalken naer
070 die raden nu hier nu daer
071 e niet scelden den here
072 zo is edelheit worden zo swaer
073 dat zi teclimmene heeft ommaer
074 e daelt je lanc zo mere
075 dats nu alder werelt claer
076 e oeghscijn al openbaer
077 dus is verbanden eere
078 e wederstaen ten kere.
079 Nu merct bi der zonnen lecht
080 dat alder werelt oghen berecht
081 bi ziere edelre naturen
082 als dat swerc daer jeghen uecht
083 e die neuel met zire drecht
084 zo en can zi tier vren
085 niet ghetonen haer sconeit echt
086 aldus verdonkert die scalke knecht
087 die edele creaturen
088 alse hi hem daer ane hecht
089 e haer edelheit verplecht
090 dat zi laet gheduren
091 bi haer die scalke zuren.
092 Zint dat scalke droeghen ouereen
093 dat neen was ja e ja was neen
094 e hem dat wijsheit dochte
095 e edelheit daer omme green
096 want daer wasdoem vtesceen
097 wane zoet comen mochte
098 zo is edele herte worden steen
099 want haer ontfaermet dinghe engheen
100 dan daer men tghelt vut cnochte
101 ay god ghef hem den langhen ween



102 die te cnauwene gaf dit been
103 den edelen ghedochte
104 want hire moert anwrochte.
105 Vuat zal zeghel e was
106 e brieue die ghewaghen das
107 van dat landsheren gheuen
108 hets al niet hets een ghedwas
109 als lief hadt mi een wilt zas
110 oft een vriese bescreuen
111 trouwe is broescer dan glas
112 die hier teuoren zo starke was
113 zi is nu tebroken bleuen
114 ic waen dies noyt here ghenas
115 die scalke te sinen raden las
116 hi ne moeste int einde sneuen
117 e zulke zijns lands verdreuen.
118 Martijn du berechts mi wel
119 hierbi zijn die heren fel
120 e wandel in die tale
121 in weter wat toe zegghen el
122 die scalc houdt boesheit ouer spel
123 hi pijnt hoe hi die doeghet versmale
124 cayn sloech den edelen abel
125 dus scoert die scalke zijns heren vel
126 hoe hi ne trect te dale
127 god die ons noch doemen zel
128 bid ic dat hi den duuel
129 in den joncsten male
130 met den scalc betale.
131 Martijn nu bericht mi dies
132 bericht een god die niene wies
133 alle creaturen
134 twi heeft die quade den kies
135 e die goede valt int verlies
136 wie zalt voer rechte curen
137 mijn zin zeeght mi als een ries
138 hi die adaem dlijf in blies
139 die meister der naturen
140 heuet beuolen merc e besies
141 is dese dinc waer zo ghies
142 der blijnder auenturen
143 die verkeert telker vren.
144 Iacob zegh bistu verdoert
145 auenture is mer een woert
146 van gheueinsder spraken
147 breingstu ongheloue voert
148 god ziet alle dinc e hoert
149 wiltu den duuel maken
150 wat heeft dijn herte dus versmoert
151 dattu heldes aent laegher boert
152 die papen zoelent smaken



153 zo wordstu verbrant of vermoert
154 in gaue niet om dijn ziel een oert
155 men mach met zulken zaken
156 gode niet ghenaken.
157 God en was nie moede noch mat
158 int wout en is noch loef noch blat
159 buten ziere hoede
160 al dat is in elke stat
161 dat behoet hi e besat
162 met godliker goede
163 al gheheingt hi dan dat
164 dat die quade ghewinnet scat
165 e men heitet die vroede
166 zo hi hogher zit opt rat
167 zo hogher val zo meerre plat
168 in der helscer gloede
169 onder des duuels roede.
170 Die rechste wech ter hellen waert
171 e die alre cortste vaert
172 dats gheluc in zonden
173 alsemen gheen misdoen en spaert
174 e men emmer voert verswaert
175 die ziele ghebonden
176 e dan ghesciet alsmen begaert
177 e niene roect wie dats misbaert
178 nu noch te ghenen stonden
179 zo coemt die doet diet al veruaert
180 onuersien want hets hoer aert
181 panden van den ponden
182 die nieman en can ghegronden
183 Martijn du heues mi bekeert
184 e ghewijst e gheleert
185 van dat ic niet en wiste
186 al zie ic meer den quaden gheeert
187 mijn herte en werdets niet verseert
188 noch in en ghenen twiste
189 al heeft hi meer dan hi verteert
190 e hi ghewint dat hi begheert
191 met scalcheide e met liste
192 ghinder werdt hi ghedestrueert
193 e ghebonden e ghemeert
194 zine kijnder gaen tequiste
195 ghelijc enen miste
196 Martijn en waerstu niet zo wreet
197 ene dinc die ic niene weet
198 zoudic gheerne vraghen
199 twi zijn die zonden gode zo leet
200 dat hi den zondaer is zo heet
201 in wraken e in plaghen
202 want gheen zondaer in zonden steet
203 langher dan zijn lijf is breet



204 twi torment hine met plaghen
205 ewelike zonder versceet
206 dit en scijnt te rechte niet gheleet
207 t ordeel dorstics ghewaghen
208 al en weten wijs wien claghen.
209 Iacob god die alle herten kent
210 zeindt den zondare recht torment
211 na der herten ghedochte
212 om dat hi wilde alse een rent
213 altoes leuen e ongheent
214 opdat wesen mochte
215 zo is hi terhellen ghesent
216 daer hi ewelike wordt ghescent
217 want zijn wille dat wrochte
218 besie dijn herte alomtrent
219 duncti dese redene blent
220 die ic hier toe brochte
221 neent diet wel besochte.
222 Martijn du zeghes wel e waer
223 dine redene die zijn claer
224 e licht teuerstane
225 al ghepeins is openbaer
226 voer hem die telt alle haer
227 e wat die hemel heeft ane
228 ja louer gras dach e jaer
229 droepele zant is hem niet swaer
230 in telne tebeuane
231 hi heeft ypocriten ommaer
232 ende leeght hem met wraken naer
233 die in haere bane
234 pleghen om tegane
235 Zoete martijn men leest dat
236 al gaue ic wech lijf e scat
237 e ghedoghede grote coude
238 weer ic in hoeftsonden mat
239 hen vromede mi niet een blat
240 die nuwe wit spreect e die oude
241 die ons dus nauwe maken den pat
242 tehemel waert e zo glat
243 ic wilde god zelue woude
244 dat ze portiers waren ghesat
245 ter hellen zi zouden tgat
246 zo hoeden met ghewoude
247 datter cume yemen in zoude
248 Iacob menich proeft e coert
249 der heiligher scrifturen woert
250 e waentse ghegronden
251 zo clapt hi leken luden voert
252 dat gherne nuwe dinghe hoert
253 wat hi heeft vonden
254 zelue en verstaet hijs niet een oert



255 dits meerre misdaet dan moert
256 dat zij gods woert dus wonden
257 hier nayen zijt hier eest ghescoert
258 hier breect een naghel hier een boert
259 wapene van den honden
260 nu en tallen stonden.
261 Waenen zij die woerde ghegrondē zaen
262 daer die wortele ane staen
263 gheplant in hemelrike
264 zij jaghen vele e clein zij vaen
265 zo willen zij tesamen slaen
266 ghelijc e onghelike
267 des laet ic mijn vraghen staen
268 want het dunct mi bet ghedaen
269 dat ic hier af wike
270 dan ic viele in doemen waen
271 nutter eest vlien den naen
272 dan ic te campe strike
273 jeghen den kempe eerlike.
274 Of god ten ioncsten daghe zal
275 ghepeins e woerde berichten al
276 daer wij oyt in misdaden
277 zoude hi alse een onwaert bal
278 weldaet werpen int helsche dal
279 zo weer hi zonder ghenaden
280 neen het en is niet zo smal
281 van weldaden al dat ghetal
282 e werde van grade tegraden
283 van gode ghedanct die niene hal
284 dat men dede ofte stal
285 gherechticheide zonder scaden
286 hoerde god niet die baden.
287 Dat zeeght die gheloue mijn
288 god moet in hem zeluen zijn
289 hine mach els nerghen wesen
290 god is gherechticheiden fijn
291 e ghenadicheiden dats aenscijn
292 hi is allene van desen
293 die van den water maecte wijn
294 die en is zijns selues niet eyghijn
295 wat zo die doren lesen
296 jacob hout die gheloue dijn
297 hets menich ombesceiden swijn
298 ter priesterscap verresen
299 die niene can ghenesen.
300 Martijn dijn andworde is goet
301 ic ben dies zeker e vroet
302 weldaet en waert nie vergheten
303 laet hem begaen diet ghelden moet
304 e diet al bi redene doet
305 niet meer en wil ics weten



306 hi is diet al maect e hoedt
307 alse die henne die kiekene broedt
308 heeft hijt al beseten
309 wy gheuen hem ziele vleisch e bloet
310 hi hoedt ons voer die helsche gloet
311 dat wij niene werden tereten
312 ten joncsten noch verbeten.
313 Martijn menich parlement
314 men zeeght dat die minne is blent
315 oec eest een woert ghemene
316 om dat ic ben een onwijs rent
317 zo make mi dese redene bekent
318 want en is niet clene
319 is dat waer zo is minne torment
320 die haer uolghede waer ghescent
321 e ondeert alrene
322 nu zeghet elc wise ommetrent
323 dat minne dat zoete instrument
324 gode van nazarene
325 bracht in dese wene.
326 Iacob dijn vraghen is swaer
327 doch proeftmen bi redene claer
328 drierhande minne
329 die ierste heit caritate dats waer
330 die is zonder pine e zonder vaer
331 e daer woent god inne
332 die ander trect die werelt naer
333 om ere om goet staet al hoer gaer
334 dits ene bastardinne
335 die derde minne eescht die iaer
336 alse bi naturen elc zijn paer
337 aldoch zijn zij dinne
338 die deser uolghen bi zinne
339 Die ierste minne is zo goet
340 dat alle die god ie gheboet
341 volprijsden niet haer weerde
342 ja en trecte si themelsche broet
343 hier neder in der maghet scoet
344 onder der ioeden sweerde
345 minne is god dat merct albloet
346 wie mochten els breinghen in der noet
347 hem diet al verueerde
348 dan hi hem zeluen daer in besloet
349 die doer die minne zijn bloet roet
350 storte hier neder op derde
351 e in minnen openberde.
352 Wien zo zulke minne is cont
353 alse caritate hi is ghesont
354 men maghene niet verblenden
355 al laghe hi in der hellen gront
356 waer hi daer mede ghewont



357 hi ne waer niet in ellenden
358 mer god en wil den riken vont
359 ghenen zondare ghenen hont
360 nemmermeer toe zenden
361 die edel gaue dat diere pont
362 het smaect allene der vriende mont
363 men mach hoer dlijf doen enden
364 mer niet die ziele scenden
365 Die ander minne is onbehoet
366 want zi staet omt aerdsche goet
367 of om der werelt eere
368 dits die minne die dicke doet
369 ridderscap wesen verwoet
370 e den woekenere
371 want die ridder niene gheroet
372 hine verslijt vleesch e bloet
373 op dat zijn prijs ghemere
374 die ander alwaer al ghelt die vloet
375 e vloyde hem in zinen moet
376 hem zoude noch alsosere
377 dorsten alst dede ere.
378 Dese minne heeft ondersceet
379 van hem die om die ere steet
380 e om die scatte
381 wiltu ere hebben wes ghereet
382 telaten dat gode is leet
383 pijndi tedoen datte
384 dat hem lief is e hi di heet
385 wes vroem e om die ere sweet
386 datmen di niene matte
387 onder der idelre glorien cleet
388 daer menestraudie mede omme gheet
389 want hare tonghe platte
390 smelten alse sneclatte.
391 Eere te minnen dats een dinc
392 daer noyt herte mede omghinc
393 zi ne was van reinen aerde
394 bistu out of jonghelinc
395 doe wel altoes e bedwinc
396 dijnre herten houaerde
397 prijs die in lodders tonghe hinc
398 was noyt wert eens oghen winc
399 onder die goede waerde
400 onwerden lof vlie e ontsprinc
401 die menghen vaet e wilen vinc
402 die dat woert begaerde
403 ende dat weldoen spaerde.
404 Goet te hebben e scat
405 e temelijc te nutten dat
406 dats een zaelich leuen
407 mer gods minne maect een gat



408 dat nemmermeer mach werden zat
409 al wildement hem al gheuen
410 minnen vā goede is ghehat
411 voer gode in die hoghe stat
412 daer die ingle beuen
413 dese scuwen der eeren pat
414 want zi moet int helsche vat
415 salomon heuet bescreuen
416 het en is niet aerghers bleuen.
417 Die dorde minne eischt die tijt
418 alse die nature ontbijt
419 die bloyende iare
420 dit is tedelste iolijt
421 alse haer scaemelheit besnijt
422 e men trouwe heeft mare
423 die men vijnt ter werelt wijt
424 want zi te alre stont verblijt
425 alse oft haer al ware
426 haer minne nemmermeer glijt
427 die aldus zijn lijf verslijt
428 maect zine zinne clare
429 e hines gheen futselare.
430 Minne is alsmen bescreuen vint
431 cracht die twe herten tesamē bint
432 in enen reinen wanen
433 dat men die minne hetet blint
434 coemt dat menich is zo kint
435 dat hi hem laet verspanen
436 zine connen minnen niet entwint
437 die wandel zijn alse die wint
438 zij rollen al buten der banen
439 ic waen mer also vele vint
440 minre in trouwen ghehint
441 alsmen doet swarter swanen
442 dus laet hare minne afplanen.
443 Martijn ic ben wel berecht
444 het zeghet al eest heer eest knecht
445 vrouwen e ionvrouwen
446 in zanghe e in rimen slecht
447 dat zij met minnen zijn verplecht
448 e men canze niet ghescouwen
449 mi dunct dat al die werelt vecht
450 jeghen der reinre minnen lecht
451 e volghen ontrouwen
452 menich zeghet nu e echt
453 mijn zin is aen v ghehecht
454 zo ic waene bedouwen
455 achter maken zij die mouwen.
456 Iacob du heefs mi oyt gheuraeght
457 e ic andwoerde e ic verdraeght
458 nu wil ic martijn vraghen



459 waenstu dats mi wel behaeght
460 dattu mi heues veriaeght
461 neent wist ic wient claghen
462 martijn vrient wat holpt gheclaecht
463 vraech dattu wilt ic vaeght
464 ic wilt al verdraghen
465 god helpe mi want hi vermaeght
466 dat mijn zin zoe werde gheuaeght
467 dats mi moete behaghen
468 ic wille dandwoerde waghen.
469 Lieue jacob nu bericht mi
470 of dat volc al comen zi
471 van den iersten adame
472 twi is deen edel dander vri
473 e die dorde eyghen daerbi
474 wane quam dese name
475 twi zeghetmen ten dorper fi
476 ganc wech god onnere di
477 du bist der werelt scame
478 die edele man heest al tghecri
479 men zeghet willecome ghi
480 dats daer ic om vergrame
481 want het dunct mi ontame.
482 Martijn menich is bedect
483 die dinc daer dijn zin op mect
484 e du vraghes wel verre
485 want heeft een persemier gheblect
486 e den luden thaer ontpect
487 hi wil zonder merre
488 onder die edele zijn ghetrect
489 alwaer hi dusentvout beulect
490 tghelt claerten van den terre
491 dits die dinc die de lude wect
492 dat menich tsijn tewinne trect
493 e maecter gode om erre
494 e die ziele in werre.
495 Zulc waent dat volc eyghijn
496 comen is van den quaden cayn
497 die vermoerde abelle
498 e die god verdoemt hiet zijn
499 dit en is niet waer martijn
500 bi redene die ic telle
501 want al dat gheslaechte zijn
502 alse ons scrijft die bible fijn
503 verdranc in diluuie felle
504 mer valsch dorperlijc venijn
505 dat cayn droech is noch inscijn
506 aen zomen die ic spelle
507 van herten zijn gheselle.
508 Martijn die dietsche loy vertelt
509 dat van onrechter ghewelt



510 eyghendoem is comen
511 alse een prince verwan op tuelt
525 tuolc datmen telue helt
526 dat dede hi verdomen
527 e vercopen omme ghelt
528 dits tuolc datmen eyghen scelt
529 e datmen scalc hoert nomen
530 nature gaet haren rechten telt
531 mer die auenture wast e smelt
532 zomeghen te vromen
533 e tonneren hem zomen.
534 Zulc waent dat van den quadē cam
535 dien noe zijn vader was gram
510 want hine niet en decte
511 eyghendoeme van hem quam
512 want hem swaer vloec bequam
513 hi doelde die derop mecte
514 al vijntmen dat die quade ram
515 dicke wint tongheue lam
516 dits der ruder zecte
517 van den edelen abraham
518 quam eygen volc alsict vernam
519 die oyt ter eeren trecte
520 e hem nie beulecte.
521 God ghedoghet om onze misdaet
535 dat een gheslachte nedergaet
536 e dat een ander riset
537 wie mach weten zinen raet
538 hi kent wie hen mint of haet
539 die alle de werelt spiset
540 die meest tesinen dienste staet
541 men ziet dat zijn eere e zijn zaet
542 meest in die eere gheriset
543 e alst volc wordt zo quaet
544 dattet die wit gods versmaet
545 wordet te ualle ghewiset
546 e van niemen ghepriset.
547 Mine roect wiene droech of wan
548 daer wijsheit e doeght is an
549 e reyne is van zeden
550 vyt wat lande dat hi ran
551 dats dien ic den name an
552 van der edelheden
553 al vercochtmen zulken man
554 hens niemen die ne gherouen can
555 zijnre doechdachticheden
556 mi dunct edelheit began
557 vte reinre herten dan
558 met doeghden besneden
559 e beghint noch heden.
560 Martijn oftu climmen wout



561 ter edelheit drie poynten hout
562 die ic di zal leren
563 wes naerechtich minne niet dat gout
564 wes crachtich menichuout
565 dese hout niet voer sceren
566 wes wareftich e stout
567 dese drie pointen des wes bout
568 die zijn aluol eeren
569 hens nieman dan jonc e out
570 dien du scalc dunken zout
571 zonder die weldaet deren
572 e alle die doeght verkeren.
573 Waereit ic hebbe verstaen
574 vyt dinen monde woert gaen
575 vol rechter waerheiden
576 al zeit in zinen boeken alaen
577 dat edelheit quam zonder waen
578 van ouder rijcheiden
579 die edelheit machmen afdwaen
580 wordtmen arm zo eest ghedaen
581 men ualt in doude steden
582 mer rein edelheit is een traen
583 die dorper herte niene can ontfaen
584 die gheuet doer smenschen beden
585 god in zijnre miltheden.
586 Iacob ic hore aen dine woert
587 dat alle menschelike gheboert
588 van adaem begonde
589 twi is die manscap dus testoert
590 dat deen den andren vermoert
591 dits iamer e zonde
592 nijt is weder e voert
593 beide in die lande e in die poert
594 tuolc is worden honde
596 teuraghede ben ic becoert
595 zegh mi als die gherne hoert
597 e diet gherne onderuonde
598 van beghinne tegronde.
599 Martijn houaerde e nijt
600 e die alre ierste strijt
601 begonst in hemelrike
602 alse lucifer te zijnre ontijt
603 in den hemelschen delijt
604 wilde zijn gods ghelike
605 daer viel hi int helsche bijt
606 daer hi nemmermeer verslijt
607 e zal bliuen ewelike
608 nu zeint hi doer die werelt wijt
609 zijn venijn e zinen vlijt
610 e wil dat het blike
611 als het doet jamerlike.



612 Twe worde in die werelt zijn
613 dats al mijn e dijn
614 mochtmen die verdriuen
615 pais e vrede bleuen fijn
616 het waer al vri nieman eyghijn
617 manne metten wiuen
618 het waer ghemene water e wijn
619 ouerze noch op den rijn
620 zoudemen nieman ontliuen
621 nu benemet tvenijn
622 van ghiricheiden dat martijn
623 e doet al achter bliuen
624 e ander loy bescriuen.
625 God diet al bi redene doet
626 gaf dit wandel aertsche goet
627 der menscheit ghemene
628 dat daermede ware gheuoet
629 e ghecleet e ghescoet
630 e leuen zoude rene
631 nu is ghiricheit zo verwoet
632 dat elc zettet zinen moet
633 om te hebben allene
634 hier om stortmen smenschen bloet
635 hier om stichtmen metter spoet
636 borghe e hoghe stene
637 meneghen tewene.
638 Iacob ic heb wel verstaen
639 dat alwaer is zonder waen
640 dat du heues ontbonden
641 goets is gnoech liet ment gaen
642 int ghemene e hem ontfaen
643 die aerme worden vonden
644 dus viel al oerloeghe zaen
645 dus mochtmen die ziele dwaen
646 e claren van den zonden
647 miltheit heeft haer macht ghedaen
648 vreetheit leert die werelt vaen
649 dat proeuen e orconden
650 die minners van den ponden.
651 Iacob ene dinc maec mi kont
652 alse die mensche wordt ghewont
653 met gherechter minnen
654 doer der oghen wandel vont
655 of coemet vter herten gront
656 dit euel tebeghinnen
657 ic lietmi costen wel een pont
658 dat ics vroet waer te deser stont
659 maec mi dies in innen
660 mijn redene blijft onghesont
661 mine bescede dat dijn mont
662 hets wijsheit niet dinnen



663 na dat ic redene kinnen.
664 Martijn du bist een vremde druut
665 du sprekes alse een vriese ruut
666 die noch noyt en minde
667 alrehande edel fruut
668 coemt van minnen vut e vut
669 die noyt dorper en kinde
670 in can ghepeinsen els gheen cruut
671 die stille mint of ouerluut
672 dan die hem teuel toeseinde
673 der herten e der oghen virtuut
674 wil ic dat hier mede zi beduut
675 proef wat ic ontbinde
676 e die redene beuinde.
677 Een swaer oerloghe e een swaer strijt
678 e daertoe een ewelic nijt
679 is tusghen therte e oghen
680 therte den oghen verwijt
681 du bist die mijns niet en vermijt
682 bedi ben ic bedroghen
683 du bist emmer open wijt
684 elker zonden die voerdi lijt
685 du bist vrient dits gheloghen
686 sluyt dine d?ere tenegher tijt
687 daer zo menich dief voer lijt
688 bedi ben ic doeruloghen
689 dies claghic den oghen.
690 Wapene vriendelijc viant
691 doer di doghic meneghen brant
692 e menich coude
693 wapene dat nature di vant
694 waer di verboden huus e lant
695 e des menschen houde
696 zo nebonde mi gheen bant
697 lichter ware dan een zant
698 algader mine scoude
699 men stake bet vut metter hant
700 e versmoerde alsulken pant
701 onder die onreine moude
702 waert dat nature woude
703 Therte sweech e toghe sprac
704 mi dunct dat v zins ghebrac
705 vrouwe coninghinne
706 dat ghi mi tyet v onghemac
707 want noyt van mi tuwart lac
708 een stof al quaemt mi inne
709 alsmen mi zomwile vutstac
710 wat docht daer na des menschen zac
711 zijn weluaren was dinne
712 zonder noet maecti ghetrac
713 e waerpt op mi uwen hac



714 e ic v vrouwe kinne
715 e mine godinne.
716 Merct vrouwe e besiet
717 dat ghi ouer mi ghebiet
718 alse ouer alle uwe lede
719 men conde v ghescaden niet
720 waert zo dat ghi van v sciet
721 alle dorperhede
722 mer alse ghi met mi bespiet
723 dinghe die ghi an v tiet
724 volghedi gherne mede
725 ghi zijt alse cranke riet
726 dat metten wijnde volghet e vliet
727 vwe onghestadichede
728 maect v den onurede.
729 Dit orloeghe heeft gheuelt
730 alsmen haer den twist vertelt
731 vrouwe redene bi gescede
732 bedegader sise scelt
733 elken deelt zi daer zijn ghelt
734 niet ghelike bede
735 barsculdich zi die herte spelt
736 alse die zi ouer voghet helt
737 e vrouwe bi haren ede
738 mer des gheualles ghewelt
739 dat bi lieue therte dwelt
740 tijt zi des oghen ghelede
741 dus deilt zi die vede.
742 Martijn hier bi machtu zien
743 weder die oghen therte tien
744 of therte die oghen
745 alse dat herte wil vlien
746 om niet al die oghen spien
747 doer des oghen ghedoghen
748 mer het is der herten plien
749 alst doer oghen ziet dien of dien
750 daert hem wil toe boghen
751 zo moet zijn wille ghescien
752 toghe moet lijen e ghien
753 daer doere quam gheuloghen
754 minne int vertoghen.
755 Iacob dine redene is claer
756 al dunctsi den ghenen swaer
757 die luttel gheuroeden
758 ic weet wel ouerwaer
759 dat die ziele weer zonder uaer
760 e in zeker hoeden
761 wilde die herte maken ommaer
762 dat hoer die oghen zeinden naer
763 nieman en dorfte vermoeden
764 dat hi beuen zoude daer



765 daer god zal doemen openbaer
766 e wisen ten gloeden
767 die hier ten zonden spoeden.
768 Bericht mi iacob of tu wout
769 weder zekerste is in behout
770 rijkheit of aermoede
771 eest monic clerc ionc of out
772 het dunct mi wesen gadergout
773 al staet na den goede
774 aermoede prijstmen menichfout
775 men zeeght hets zeker e bout
776 van rouer zonder hoede
777 doch minnen zi voer dwater smout
778 zi scuwen hongher e cout
779 eest alse ics mi beuroede
780 zo dolen desen vroede.
781 Martijn ic mete di vol dat vat
782 opten berch daer moyses op sat
783 zitten die gheleerde
784 wat zij di heten doe aldat
785 zij wisen di den rechten pat
786 wel die daer hem toekeerde
787 mer int weldoen zijn zi lat
788 zij eten vast zij drinken zat
789 en volghe niet zulken heerde
790 zine minnen niet voer den scat
791 haer hant is altoes gat
792 noit en was volc bouen die eerde
793 die meer goeds begheerde.
794 Die meerre meneghe is dus ghedaen
795 doch zo vijntmen zonder waen
796 al zijn zi zelsiene
797 die den aerdschen goede ontgaen
798 e die aermoede ontfaen
799 bi der heiligher engiene
800 zij laten hem blouwen e slaen
801 tormenteren e vaen
802 om die helle tontvliene
803 hier in waert zekerste volstaen
804 want die hem in dit doepsel dwaen
805 zijn zeker gode tesiene
806 e hem niet te mischiene.
807 Die gods zoene thoget ons dat
808 die euengheweldich zit e zat
809 den uader in den rike
810 hi beette in die aerme stat
811 in der reinre maeghede vat
812 harde oetmoedelike
813 dat hi cume oyt zoeghes wart zat
814 e ghedoghede meneghen godsat
815 van zinen onghelike



816 dat aermoede is die pat
817 die doer den hemel maect een gat
818 e zi niene beswike
819 die haer met herten wike.
820 Waenstu martijn weeldich vet
821 e ghecleedt nu wel nu bet
822 varen int langhe leuen
823 e ihc naect int bloet besmet
824 e zine rechter zide ghesplet
825 ant hout was verheuen
826 of dat hoeft van onzer wet
827 met scarpen dornen was beset
828 also alst is bescreuen
829 wiltu wesen een zijn lit
830 magherlike drinc ende et
831 lere weelde begheuen
832 of du moets sware sneuen.
833 Niene zegghic dat rijkheit zent
834 die ziele in den torment
835 op dat ment nutte met rechte
836 mer zekerste is vlien dat serpent
837 dan wandelen daer omtrent
838 dat di niet beulechte
839 want rijkheit maect den meneghen blent
840 dat hi gode niene kent
841 daer sceedtmen van den lechte
842 e wordt van leuene een rent
843 dan valtmen int helsche conuent
844 dus brenghet in die hechte
845 die duuel zine knechte
846 Iacob du sprekes wel e waer
847 die wech is nauwe e swaer
848 e zeer onghetreden
849 met aermoede teclimmen daer
850 daermen leuet zonder vaer
851 in eweliken vreden
852 martijn zo trect den aermen naer
853 e deile hem stille e openbaer
854 van dijnre weldicheden
855 in die kerke e op den outaer
856 het wordt te ioncsten daghe claer
857 datti god zal besteden
858 met zinen lieuen leden.
859 Is die wech nauwe e hoech
860 daer ihc bi tehemele vloech
861 na passien e aermoeden
862 om die gods hulde poech
863 heefstu meer dan di doech
864 deile van dinen goeden
865 dine fiere herte boech
866 den aermen e toech



867 ontfarmicheit van moede
868 god zelue die noyt en loech
869 e den milden niene bedroech
870 zet di in zijnre hoede
871 buten der duuel roede.
872 Iacob die werelt maect ghescal
873 e tyet den vrouwen al
874 dat wij in den zonden sneuen
875 want eua viel den iersten ual
876 daer wij om int aertsche dal
877 noch alle zijn verdreuen
878 zo zegghen zi groet e smal
879 dat zi adame therte stal
880 die hem haer liet vergheuen
881 zegh mi wie ment tyen zal
882 dit verlies zonder ghetal
883 daer wij om moeten beuen
884 alse einden zal dit leuen.
885 Martijn hine is niet harde uroet
886 die mi aen tijet dat hi misdoet
887 kende hi vroem of scade
888 ic zie die zee ic zie die vloet
889 ic zetter willens in den voet
890 bi enen dommen rade
891 wien magh ic draghen euel moet
892 of mi die storm met groter spoet
893 draghet in onghewade
894 of ic quaet can e goet
895 e ic mi willens veinze verwoet
896 men zalt claghen spade
897 dat ic mi verlade.
898 Zulc tyet der vrouwen opzien
899 dat zi hem dat herte ontien
900 alse die steen die naelde
901 die dunken mi misdoen in dien
902 wilde hi der waerheit ghien
903 dat hi daertoe taelde
904 wat moghens vrouwen dat manne plien
905 zo nauwe haer scoenheit spien
906 wie is diese daertoe haelde
907 wilde die claghere te tide vlien
908 zo enmochte hem niet miscien
909 e hi den zin verstaelde
910 eer hem therte daelde.
911 Vrouwen zijn van naturen zoet
912 zi slachten den wine e der gloet
913 die de werelt verbliden
914 die te vele des wijns in doet
915 e te na den viere zet den voet
916 hine cant niet gheliden
917 waren die manne also behoet



918 dat zij oghen zin e moet
919 wel consten besniden
920 zo waer vrouwen minnen spoet
921 nu werden zij van minnen verwoet
922 die daer domlike toe tiden
923 dit doet vrouwen beniden.
924 Want men luttel trouwen kent
925 vrouwen claghic niet entwint
926 bi eenre maniere
927 want wes men vele vint
928 wordt onwert e onghemint
929 e men copet ondiere
930 manne zijn loser dan die wint
931 haer scone claghen vrouwen verblint
932 want zi zijn goedertiere
933 in groten zonden hi hem bewint
934 die ualsche woerde vrouwen toezeint
935 god hi moet hem sciere
936 zeinden ten helschen viere
937 Wat mocht eua dat adam
938 doer haren wille den appel nam
939 dat wij noch alle besteruen
940 ic waenre ons vordeel aue quam
941 hier om wart mensche themelsche lam
942 tot onzer alre bederuen
943 hi versoende des vader gram
944 hi wijsde ons den wech e den dam
945 toter hogher eruen
946 zelsenre dinc noyt man vernam
947 dan die maghet gode maecte zo tam
948 dat hi hem eneweruen
949 doer ons liet bederuen.
950 Wat maken quaetsprekers gheschal
951 vrouwen dadent wel na al
952 dat dit wonder ghesciede
953 al dat is e wesen zal
954 e oyt was zonder ghetal
955 enghele e liede
956 benedide groet e smal
957 marien die ghenas den val
958 van menschelike diede
959 zi is die rouede e stal
960 die zielen int helsche dal
961 die lucifer beghiede
962 dat waer zine maisniede.
963 Iacob du bist den vrouwen hout
964 du gheues den mannē al die scout
965 ic waen ict best ghedoghe
966 ic vergheue al onghedout
967 allen vrouwen ionc e out
968 om die vrouwe hoghe



969 daer ons af quam onze behout
970 ghedanct zi zi dusentuout
971 dat zine ophielt met zoghe
972 die ons benam dat helsce cout
973 tot haer ben ic ten einde bout
974 onze dyaloghe
975 in vraghe niet meer noch en toghe.



Van der drieuoudicheide..
001 Ic mane den mannen metten wiuen
002 die dit lesen zoelen ofte scriuen
003 op den hoechsden ban
004 dat zij dit dicht laten bliuen
005 reine e zire niet in en driuen
006 woert litter af noch an
007 doen zijt oec hem zal becliuen
008 mijn ban e zine zoelent afwriuen
009 moeghen oec niet nochtan
010 dit en is gheen spot van keytiuen
011 hets daer ic mi eer om liet ontliuen
012 eer icker sciede van
013 hoert mi dat ict leren can.
014 Iacob wij hebben onderlinghe
015 ghehandelt menegherande dinghe
016 andworde mi op een
017 leer mi eer ic di ontspringhe
018 hoe ic mijn herte daer toe bringhe
019 te kennen hem dien wij vleen
020 ic lese zomwile e zinghe
021 dat gode te kennen bi zinē ghehinghe
022 is leuen zonder ween
023 dits waereit claer e biechtinghe
024 subtijl waer therte diet beuinghe
025 want hogher dinc en is engheen
026 nu andworde mi erboven geschreven tusghen ons tween.
027 Martijn du vraghes mi tehoghe
028 al vloghic bouen der yngle vloghe
029 bouuen cerub e seraf
030 zoe weet ic wel dat ic en moghe
031 berichten dat te uollen doghe
032 in woerden hier af
033 alle zinne zijn te droghe
034 alle creaturen hoe men poghe
035 en doeghen niet een caf
036 dat hoer enich te uollen toghe
037 mer nu verscarp dijns zins oghe
038 hoer wat mi scrifture gaf
039 hout in dijnre herten graf.
040 Moyses spreect in zinen boeken
041 die beesten die den bergh besoeken
042 moeten zijn ghesteent
043 beest is die mensche die wil roeken
044 tenauwe om die godheit loeken
045 hets recht dat hijt beweent
046 du zoecs mi in allen hoeken
047 mit rime zonder valscheit van doeken
048 is dit goet ic waene neent
049 du telles mi niet wisen cloeken
050 dorstic ic zouder di om vloeken
051 ic waen dijn herte meent. dat du nu heues ver#leent. erboven geschreven



052 Iacob du ne zoelt di niet vergramen
053 ic zouds mi in mi zeluen scamen
055 haddict ie ghedocht
056 oec lie ics met di tesamen
057 dat die hoecheit der hogher namen
058 te uerre niet en doech ghesocht
059 al waert dat alle die ingle quamen
060 zine consten die hoecheit niet ghehamen
061 dit al af ghecnocht
062 mer eer minen cranken zin minen lamē
063 ghewont metter zonden bramen
064 van dat du vermocht
065 zoe is mijn wille volbrocht.
066 Martijn merc wel in dinen zinne
067 god is een wesen voer alle beghinne
068 ende tedelste bouuen al
069 zijn wesen is alse ict kinne
070 die ouerste god e die hoechste minne
071 die is of wesen zal
072 zine ghewerke daer men kent inne
073 is zo groet dat zij zijn dinne
074 diet kinnen ende smal
075 zine wijsheit is conninghinne
076 bouuen alrehande ghewinne
077 e bouuen al gheual
078 daer bouuen of hier int dal.
079 Den hemel e den troen die merke
080 god is bouuen alle zine ghewerke
081 e onder alle zine dinc
082 noch is hi buten al nu herke
083 e binnen al dit hout wel sterke
084 e hier vut niet en sprinc
085 noch zegghen ons die wise clerke
086 hi en is niet ghedeelt in perke
087 hiertoe dijn herte dwinc
088 mer al gheheel in elke merke
089 buten binnen in water in swerke
090 in dit dijn herte brinc
091 zonder bosen winc.
092 Bouen al is god alse here
093 die besitter is emmermere
094 alre dinc die men weet.
095 onder die in alle kere
096 die dinc houdt moghentlike sere
097 jeghens al versceet
098 buten alse die met zire were
099 zijn werc behoedt dat hem en dere
100 gheen dinc cout noch heet
101 binnen alse die met zire lere
102 zijn werc veruult met zulker ere
103 daert ewelike steet. wient lief zi ofte leet.



105 Bouuen is god onghedraghen
106 noch ghene dinc mach haer beclaghen
107 dat hi ze verlast
108 onder zonder last van waghen
109 want hem en moyet rasten noch jaghen
110 zijn wesen is zo vast
111 buten en breet niewer zijn draghen
112 want hi is altoes zonder vraghen
113 weert voghet e niet gast
114 binnen veruult hi ieghens plaghen
115 dat zine dinc met ghenen vlaghen
116 en zi ongherast
117 noch ghequest van enen bast.
118 Van enen god spreke wij boven geschreven e van enen
119 dien wij vader e zoene menen
120 e den heylighen gheest
121 e weet wel dat wire enghenen
122 zo groet menen of zo clenen
123 datter iement is meest
124 enen god zegghe wij e enen renen
125 noch veruoghende noch verbenen
126 isser aen gheureest
127 die zinen zin zoe laet verstenen
128 dat hi des loghent hi moet wenen
129 e ewelec zijn gheureest
130 in den helschen tempeest.
131 Wij zetten den vader voren
132 onghewonnen e ongheboren
133 e voer al beghin
134 daerna den zoene vutuercoren
135 van hem ghewonnen alst wijt horen
136 eer oyt beghin ghienc in
137 den heilighen gheest leer wij den doren
138 vut desen comen ondoe zine oren
139 elc mensche e zinen zin
140 e en laet tgheloue niet testoren
141 want al hadt alle die werelt ghesworen
142 zine conden om ghewin
143 dit ghegronden meer noch min.
144 Eer of achter tijt of stonde
145 dat verneemt van minē monde
146 en is niet dan dese drie
147 den vader zette wij alse ten gronde
148 daer alle doeghet vut begonde
149 die men verstaet ofte zie
150 den zoene alse wijsheit diet al conde
151 des vader claerheit van zire orconde
152 die van hem en sciede nie
153 die van den heilighen gheest ontbonde
154 haer twier woert hi daer in vonde
155 dese waren oyt e ie: een god diet wel besie.



156 Niement en is die iet wil maken
157 hine moet in hem zeluen smakē
158 eenrehande triniteit
160 want hi moet moeghen ter dinc ghenakē
161 e hi moet om die dinc gheraken
162 of hets hem al ontseit t ertussen geschreven
163 oec moet hi daer omme waken
164 cracht const e wille dese drie zaken
165 vijntmen ī die menschlicheit
166 die desen noten wel can craken
167 hine darf niet beiden nochte haken
168 hine vijnt in ene godheit
169 drie persone ghereit.
170 Dese god daer wij af leren
171 doet troen zonne e sterren keren
172 e al dat roerende zi
173 zijn rusten is nochtan zo vol eren
174 dat hem niet en can ghederen
175 gheen porren na noch bi
176 hi is dat hi was dit en is gheen sceren
177 hine wil minren noch meren
178 hi is zijns zelues vri
179 Hi doet haer elcke dinc gheneren
180 zine rijcheit mach niement verteren
181 alle steden veruult hi
182 dus leert tgheloue mi.
183 God en sluyt en ghene stede
184 mer alle stedē beluket hi mede
185 in zire godheit
186 die iaren keert zine moghenthede
187 e niet en is datten verkeren dede
188 zine macht is zo breit
189 noch cracht noch noet noch gheen onvrede
190 en mach hem doen onledichede
191 hoe zo die zake gheit
192 zo ghestade is god in die zede
193 dat hem macht noch ghene bede
194 buten zinen wille leit
195 dits al waer gheseit
196 Huden ghistren is onze leuen
197 e daer is einde aen ghegheuen
198 het si cort of lanc
199 mer alsmen vijnt van gode bescreuen
200 dit woert heden zo isser aen bleuen
201 een ewelijc ommeganc
202 daer gheen beghin aen mach cleuen
203 noch gheen beghin en waert verheuen
204 zijn wesen is zo stranc
205 zine ieghenwordicheit is beneuen
206 dat was e is dus eest bescreuen
207 e nu eest ghemanc. In dese werelt cranc.



208 Martijn nu en claghe noch en crone
210 dits een god in drie persone
211 daer ic af sprac te die
212 euen ghelike euen scone
213 euen ghelike in der werelt in den trone
214 zijn dese enighe drie
215 redene en draghet hier niet die crone
216 mer tgheloue zonder hone
217 dat en twiuelde nie
218 wat eren had wijs of wat lone
219 of wie die niet doghen ene bone
220 gheloeft dat elc zie
221 nu andworde mi e ghie
222 Iacob ic andworde ten beghinne
223 dat ic subtijlre woerde van zinne
224 nie en hebbe ghehoert
225 dan di mi hier maecs an inne
226 doch proeue ic wel e kinne
227 te gronde dese woert
228 dat onze redene is wel dinne
229 ons en trecke gheloue e minne
230 opwaert ter hemelscher poert
231 daer god is loen bouen alle ghewinne
232 e daer tgheloue is coninghinne
233 nu andworde mi bet voert
234 of ics niene heb verboert
235 An den vader van hemelrike
236 e aen den zoene dies ghelike
237 e an den heilighen gheest
238 zo is mijn gheloue also rike
239 dat een god is des ic niene wike
240 hoe zoet woerde vereest
241 mer zegh mi alse claer dat het blike
242 hoe die zoene die ewelike
243 den vader is alreneest
244 menscheit ontfienc vā onsen slike
245 dat di die ghene niene beswike
246 e hi doe di volleest
247 die minst waert e was meest.
248 Ende om dat onse bede te bet ghedijen
249 zo bidde wij der maghet marien
250 diene maecht ontfinc
251 e maecht ghenas des wij alle lijen
252 daer wij ze omme noch ghebenedijen
253 dat zi starke onze dinc
254 e moet claren e wijen
255 minen zin e zo vā zonden vrijen
256 dat therte zi zonder winc
257 van enighen dorpernijen
258 du ne moets mi oec niet tijen
259 dat ic di te na ghinc



260 mer minen wille volbrinc
261 Martijn die val van lucifere
262 der houaerden e des nijds here
263 die was also groet
264 dat vele inglen ontgouden zere
265 die met hem waren buten kere
266 e viel in die doet
267 doe dede god den mensche die eere
268 dat hi ne ghesciep om dat hi lere
269 te doene dat god gheboet
270 e hi besit emmermere
271 der ingle stoel te hoeren ere
272 e nut dat hemelsche broet
273 zonder wederstoet.
274 Dit heeft die duuel vernomē
275 e is tot der menscheit comen
276 sprekende int serpent
277 e heeft te onzer onvromen
278 onze vorders ghedaen verdomen
279 e swaerlike ghescent
280 dit was zijn zonderlinghe beromen
281 dat hi boven geschreven alle gader niet hem zomen
282 dat volc heeft verblent
283 dus wil hi vten hemel dromen
284 den mensche dat hem die hemelsce blomē
285 niene worde bekent
286 daer hi af was blent.
287 Die godszoene zach den man vʼraden
288 e den viant van ouerdaden
289 in roeme e boven geschreven zeer groet
290 e wil hem staen in staden
291 zo dat hi bi zier ghenaden
292 marien dat ontboet
293 dat zi met hem worde gheladen
294 zonder last e point van scaden
295 e zonder enighe noet
296 moeste zine zoghen e baden
297 die alle dinghe mach versaden
298 e hauden in haren scoet
299 dies haer niene verdroet.
300 Algheheel e altemale
301 ruste hi in de maghet smale
302 die godsoene godskint
303 e algheheel oec also wale
304 was hi in des vader zale
305 met hem en twiuels niet een twint
306 die menscheit des en is ghene hale
307 en besloet niet in desen dale
308 die godheit diet al bint
309 die godlicheit en heeft ghene pale:
310 die menscheit dat meent mine tale



311 ontfienc god diet al mint
312 in hem dus eest bekent.
313 Euengheweldich e here
314 is hi e was emmermere
315 den vader in der godheit
316 mer eest dat menscheit kere
317 so was hi vele minre sere
318 na die menschlicheit
319 na die godheit spreect onze lere
320 zo was onsteruelijc zijn ere
321 dits een besceit
322 die menscheit doghede als ic sprac ere
323 der nagle wonden e dat spere
324 e die doet e ander leit
325 e der joeden pleit.
326 Die menscheit liet haer besniden
327 dopen proeuen in desen tiden
328 van den ouden viant
329 zi liet haer vaen e beniden
330 doerboren hande voete e ziden
331 zi starf dus eest becant
332 die ziele wilde ter hellen tiden
333 daer zi die ghene wilde verbliden
334 die die duuel bant
335 ay hoe zi gode benediden
336 die heilighen diene zaghen striden
337 jeghen des duuels brant
338 daer hise inne vant.
339 God weckede van dode teliue
340 dat uleesch dat hi vā dē reinē wiue
341 ver marien nam
342 hi troeste zine lieue keytiue
343 hier twe: hier drie. hier vier. hier viue
344 met hem hi eten quam
345 dus is die godsoene alsic scriue
346 god e mensche elc man verbeterd van van bliue
347 in desen ghehoersam
348 is enich zin so stiue
349 die jeghen dit gheloue kiue
350 hem zal themelsche lam
351 ten jonxten werden gram.
352 In den hemel is hi gheuaren
353 daert die zine aenzaghen twaren
354 tes vaders rechterhant
355 daer hi altoes e zonder sparen
356 den vader bidt voer zine caren
357 die hem hier zijn becant
358 noch coemt hi hem hier verbaren
359 domen die werelt met zinen scaren
360 e den helschen viant
361 zonne e mane zal hi verclaren



362 die bi adaem verdonkert t bijgeschreven waren
363 locht met een v = u boven o water e lant
364 zal purgeren een brant.
365 Al eest dat hi dus opwaert rande
366 hi liet den zinen te pande
367 zijn vleesch e zijn bloet
368 te sacreren ints priesters hande
369 wie was die dierre gaue cande
370 of beter of zo goet
371 ay god nu brec onze bande
372 e verghef ons dine ande
373 e dinen euelen moet
374 dat onze mont e onze hande
375 dat smaken moet al zonder scande
376 dijn vleisch dijn rode bloet
377 dat vut dijnre ziden woet.
378 Vut desen zoene vut desen wonden
379 wies godheit niemen mach ghegrondē
380 noch zine menschelicheit
381 zo vloiden e zo begonden
382 die sacramente te dien stonden
383 e alle zaelicheit.
384 nu heb ic di tgheloue ontbonden
385 zo ic nauste hebbe onderuonden
386 na mire moeghentheit
387 die dit gheloue uast orkonden
388 aflaet groet van haren zonden
389 is hem altoes ghereit
390 op dat hire inne volsteit.
391 Iacob du berichts mi scone
392 nu zech mi van dien persone
393 die men heet heilighe gheest
394 hoe mijn gheloue zonder hone
395 tehem waert clīme e winne die crone
396 die alre gauen is meest
397 wāt van den vader e van den zone
398 heb ic bi di dat di god lone
399 scone berichte vereest
400 dies danke di der martelien vrone
401 daer bouen in den hoghen trone
402 e die ghene die volleest
403 dat dure coems ongheureest.
404 Martijn ons leert die scrifture
405 dat een god e ene nature
406 emmer zijn dese drie
407 altoes euen na ghebure
408 noch versceden te gheenre vre
409 noch en verscieden nie
410 vader kijnt verstant tercure
411 vut deser dobbel gods dure
412 wie can ghegronden wie



413 coemt die gheest die zoete gure
414 die reine godheit e die pure
415 hier op proef e zie
416 met herten e des ghie.
417 Dits die troest die alremeest
418 hem die aerme zijn van gheest
419 leert hi blide zijn
420 hi is in pinen altoes feest
421 hi doet meneghen die ierst was beest
422 zijn zuuer wijs e fijn
423 wapene god die dat vreest
424 dat hi van zinen volleest
425 smaecte een droepelkijn
426 die waer gode alre neest
427 want ghene vrese van tempeest
428 noch gheen venijn
429 en scade der zielen zijn.
430 Dits vaders e zoens gaue
431 rijcheit bouen alrehande haue
432 fonteine des leuens al
433 wie zo gheport wordt hier aue
434 wat rijcheiden men hem anders gaue
435 zoude hem dunken smal
436 rijcheit die coninc heeft of graue
437 en is tiendedeel niet vā enen caue
438 ghemict ieghen dit gheual
439 jhesu du die rustes in den graue
440 met deser edelheit zo laue
441 ons allen alsmen rumen zal
442 dit aerme aerdsce dal.
443 Dits vaders e zoens minne
444 dits caritate daer altoes inne
445 ruste die triniteit
446 hi is die der propheten zinne
447 leerde e maecte an inne
448 des godszoene menschlijcheit
449 hen is coninc noch coninghinne
450 die emmermeer aflaet ghewinne
451 van zijnre onsaelicheit
452 hi ne hebbe een traen al waert oec boven geschreven dinne
453 van desen dauwe te zinen beghinne
454 al weluaren is ontfeit
455 daer dese is onghereit
456 Dese leerde den apostelen twaren
457 alle tonghen die doe waren
458 in der werelt breet
459 dese gaf den martelaren
460 dat zij conden zonder misbaren
461 doghen menich leet
462 dese can die zinne verclaren
463 die met zonden hem verswaren



464 ende coude maken heet
465 zinen lieuen zinen caren
466 gheeft hi zonder enich sparen
467 dat godlijc cleet
468 dat nummermeer tegheet.
strofe 37 ontbreekt
482 Waer iement diet wedersprake
483 dese gheloue e dese zake
484 die waer ewelijc verdoemt
485 recht waert dat men in den brant stake
486 e hi daer na thelsche vier smake
487 daermen den duuel in droemt
488 helpt god dat ic daer noch gherake
489 dat ic dat zie daer ic af make
490 die godheit onghenoemt
491 zo ne trect mi niet die helsche drake
492 met hem ter eweliker wrake
493 daer niement vyt en coemt
494 wient scaedt oft vroemt.
495 Ay mi jacob lieue gheselle
496 mi dunct dat ic di zere quelle
497 doch had ics grote noet
498 alsic dese dinc leere e spelle
499 mach ic leren alsic vertelle
500 mijn gheloue albloet
501 daer ic bi scuwen mach die helle
502 op dat ic mi daertoe versnelle
503 te doene dat god gheboet
504 god die de doet wrac van abelle
505 bringhe ons noch ter hogher celle
506 dat is abrahams scoet
507 na deser menschliker doet.
Amen - Amē - A.

