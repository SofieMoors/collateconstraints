
001 WAphene martijn
002 hoe saelt gaen Sal
003 dese weerelt langhe
004 staen. In dus cranc
005 ken loue Soe moet
006 mijn vrouwe eere saen
005 Sonder twiuel ende waen
006 Rumē der heeren houe
007 Ic sie dē scalcken wel ontfaen
008 Die de heerē connen dwaen
009 E plucken vanden stoue
010 Ic sie den gerechten slaen
011 Beide bescatten en vlaen
012 Alse die meese in die cloue
013 Recht often god verscroue
014 Hoe lange sal gedogen dit
015 God die alle dinc besit
016 In sijn heerscaepie
017 Dꝫtie goede vleyt ende bit
018 Hem en doech dat no dit
019 Van datti yet gedye
020 Al varet inden helschen pit
021 Eest grau blau swʼt oft wit
022 Hets getrouwe als die zide
023 Recht man deluet sondʼ spit
024 Hine heeft poente niet gehit
025 In ... baelgye
026 ...et dat ic waer lye
027 Laet ons martijn ouer een
028 Hier af spreken ondʼ ons tweē
029 In desen dyaloghe
030 Wanen quam ons desen ween
031 Die wilen soe onwert scheen
032 E nv sit soe hoeghe
033 Ic sal vragē ende vleen
034 Antwert nu ia oft neen
035 Van dat ic di betoge
036 Ledicheit es vrome gheen
037 Arbeit vint vier inden steen
038 Daer bi ontstect dat droge
039 Nv sprect ende ict gedoge
040 Spreken Iacob lieue compaen
041 Waer soudic dat hebbē verstaē
042 Dat ic daer toe dochte
043 Te vʼclaren dinen waen



044 Die met twiuel waer beuaen
045 Dats dat ic niet en vʼmochte
046 Doch en willicx niet ontgaen
047 Ic wille dine beede ontfaen
048 Die dit aen mi sochte
049 God sinde mi dē hemelschē traen
050 E moet minen sin dwaen
051 Want hi mi diere cochte
052 E ict gherne volbrochte
053 Martijn doē de werelt began
054 man te verheffen bouen man
055 Doen sciet mijn vrouwe ver eere
056 Den dorper ende wijstem dē dan
057 Dʼ trouwe ende eere was an
058 Dien hiet se wesen heere
059 Nv makē die heerē een gespan
060 E gheuē der eerē enē ban
061 E en willen niet dat si keere
062 Sech mi wanē dit venijn ran
063 Toech mi redene daervan
064 Want ict gherne leere
065 Wies scout het weere
066 Iacob mi dunct ouerwaer
067 Sint dat edelheit hadde vaer
068 Te pinen om die eere
069 E so trac den scalke nare
070 ... rade nv hier...
071 E niet en scelden den heere
072 Soe es edelheit worden swaer
073 Dꝫ si ... clemmē heeft ōmaer
074 Ende daelt int lanc ... meere
075 Dats nv alder werelt claer
076 E ...siene openbaer
077 Dꝫ dus es vʼbannen eere
078 Ende wedʼ staē ten keere
079 Nv merct bider sonnē lecht
080 Dat alder werelt ogen berecht
081 Bi hare edelre naturen
082 Als dat swerc daer yegē vecht
083 Sone cā si te diere vren correctieteken omgekeerde volgorde
084 Entie neuel met sijnre drecht
085 Niet getoghen hʼ scoenheit echt
086 Aldus verdonckert die scalke knecht
087 Die edele creaturen
088 Alsi hem daer ane hecht.



089 Ende haer edelheit verplecht
090 Dꝫ si laet ghedueren
091 By haer den scalkē suerē
092 Sint dat scalke droeghē ouʼeē
093 Dat neen was Ia neen
094 Ende hem dat wijsheit dochte
095 E edelheit daer ōme green
096 Want dʼ wasdom vut scheen
097 Wanē dꝫ comen mochte
098 Soe es edelhert worden steen
099 Want hʼ ontfermt dinc gheen
100 Dan dʼ men gelt vut knochte
101 God gheue hem dē langen weē
102 Die te knagen gaf dit been
103 Den edelē ghedochte
104 Want hire mort aen wrochte
105 Wat sal zegel ende was
106 E brieue die gewagē das
107 Vā dat lansheerē gheuen
108 Hets el niet dan gedwas
109 Alsoe lief hadt mi .I. sas
110 Oft eē vriese bescreue
111 Trouwe es broescer dā gelas
112 Die wilen soe starc was
113 Es nv te broken bleuen
114 Ic waens noyt heʼe genas
115 Die scalke tsinē rade las
116 Hine moeste in dinde sneuē
117 E selc sijns lants vʼdreuen
118 Martijn du berechts mi wel
119 Hier bi sijn die heerē fel
120 E wandelē inde tale
121 In weeter wat toe seggē el
122 Die scalke hout boesheit ouʼ spel
123 Hi pijnt hoet hi doget vʼsmale
124 Caym sloech den edelē abel
125 Dus soect die scalke sijns heerē vel
126 Hoe hine trect te dale
127 God die ons noch doemē sel
128 Hem biddic datti den duuel
129 Inden lesten male
130 Metten scalcken betale
131 Martijn nv berecht mi dies
132 Oft eē god die noyt en wies
133 Berecht alle creaturen



134 Dan heeft die quade dē kies
135 Entie goede valt int vʼlies
136 Wie sal dit voer recht curē
137 Mijn sin seit mi als een ries
138 Hi die adame dlijf in blies
139 Die meester der naturen
140 Heeft beuolen merct en besies
141 Dese dinc es waer soe gies
142 Dʼ blinder auonturen
143 Die verkeert telker vren
144 Iacob segt bestu verdoort
145 Auonture nes maer .I. woert
146 Uan gheueinster spraken
147 Brincstu ongeloue voert
148 God siet alle dinc ende hoert
149 Wiltu den duuel maken
150 Wat heeft di herte becoert
151 Dattu hels aen dleger boort
152 Die papen selent smaken
153 Soe waerstu vʼbrant e vʼsmort
154 En gaue ō dijn ziele niet .I. oert
155 Men mach met sulkē saken
156 Gode niet ghenaken
157 God en was noyt moede no mat
158 Int wout nes loef no blat
159 Buten sinere hoeden
160 Al dꝫ es in elke stat
161 Dꝫ besit hi ende besat
162 Mꝫ godliker hoeden
163 Al ghehincti dan dat
164 Dattie quade gewint scat
165 E men heet den vroedē
166 Soe hi hoger sit opt rat
167 Soe meere val soe dieꝑ plat
168 Indʼ helscer gloeden
169 Onder die duuele roede
170 Den rechten wech ter hellē wt
171 Entie alre cortste vaert
172 Dats geluc in sonden
173 Alsmē gheē mesdoen en spaert
174 E men emmer voert beswʼt
175 Die zielen gebonden
176 E dan gesciet soe mē begaert
177 E men niet en roect wie mesuʼt
178 Nv noch te ghenē stonden



325 Onder der Ioden pleyt
326 DIie mensheit liet haer besnidē
327 Doepē ende proeuē in diē tidē
328 Vanden ouden viant
329 Si liet hʼ vaen e beniden
330 Doorborē voete hande e zide
331 Hi starf dus eest becant
332 Die ziele wilde ter hellē tidē
333 Dʼ si die ghene wilde verblidē
334 Die de duuel bant
335 Ay hoe si gode benediē
336 Dingle dien sagen stridē
337 Yegen des duuels brant
338 Dʼ hise vut prant
339 Die godheit wecte vā dode te liue
340 Tfleesch dat hi vandē reinē wiue
341 Vrouwen marien nam
342 Hi troeste sijn lieue keytiue
343 Hier .ij. hier .iij. hier .iiij. hier viue
344 Met hem hi eten quam
345 Dus es die gods sone alsic scriue
346 God e mensche elc mā bliue
347 Hier in ghehoorsam
348 Waer oec enich sin soe stiue
349 Die yegē dit geloue kiue
350 Op hem sal themelsce lam
351 Ten Ionxstē werdē gram
352 Inden hemel es hi geuarē
353 Daert de sine aen sagē twarē
354 Des vader rechte hant
355 Daer hi altoes sonder sparē
356 Den vadʼ bidt voer sine carē
357 Die hem hier sijn becant
358 Noch compt hi hē openbarē
359 Die werelt doemē met sinē scarē
360 Enten helscen viant
361 Sonne mane wilt hi vʼclarē
362 Die bi adam verdōckert warē
363 Water luucht ende lant
364 Sal purgeren een brant
365 Al waest dꝫ hi dus oprande
366 Hi liet de sine hier te pande
367 Sijn vleesch e sijn bloet
368 Te sacreren in des priesters hande
369 Wie was die selke gaue becāde



370 Oft beter oft alsoe
371 Ay god nv brect on
372 Ende vʼgeeft ons di
373 E dinen euelē mo
374 Dꝫ onse mont e o
375 Smakē moet sond
376 Sine vleesch e sijn
377 Dat vut sijnre zidē
378 Uvt desen sone vu
379 Wies godheit ny
380 Noch wies mensch
381 Soe vloyden ende b
382 Die sacramentē t
383 E alle salicheit
384 Nv hebbic di tgelo
385 Soe ic naest hebbe
386 Na mijnre mogent
387 Die dit geloue vast
388 Aflaet vā harē zon
389 Es hē altoes gereit
390 Opdat mer in vols
391 Iacob du berecht m
392 Berecht mi vand
393 Die mē heet heilic
394 Hoe mē tgeloue son
395 Te hem clemmē e
396 Die alder gauē es
397 Want vandē vader
398 Hebbic di bediet dꝫ
399 Scone berecht vulle
400 Des danck dʼ martel
401 Dʼ bouē inden hogē
402 E gheue di vullees
403 Die ...t wʼt e wa
404 Martijn ons leert die
405 Dat een god e .i
406 Emmer sijn dese ...
407 Altoes euē na geb
408 E versciedē te ghe
409 Noch en verscieden
410 Vader kint vʼstant
411 Vut desen dobbelē g
412 Wie cant gegrondē w
413 Dā comt die geest
414 Die reine godheit en



415 proeft ende sie
416 ten ende des gye
417 troest dalder meeste
418 dye arm sijn van geeste
419 i blide sijn
420  pinen altoes feeste
421  menegē die was beeste
422 uer ende fijn
423 ne god die dat verheeste
424 n sinen volleeste
425 te een droepelkijn
426 are gode dalre meeste
427 geen vreese van tempeeste
428 gheen venijn
429 edde der zielen sijn
430 Ø
431 Ø
432 Ø
433 Ø
434 Ø
435 Ø
436 Ø
437 Ø
438 Ø
439 Ø
440 Ø
441 Ø
442 Ø
443 vaders ende tsoens minne
444 s caritate daer altoes inne
445 die triniteyt
446  die der prophetē Sinne
447 e e maecte .I. inne
448 soens menschelicheit
449 s coninc noch coningie
450 emmermeer aflaet gewinnē
451 sijnre onsalicheit
452  hebbe een traen al wʼt dinne
453  desen dauwe tsine beginne
454 weluarē es hem ontseit
455 r dese sijn ongereyt
456 se leerde den apostelē twaren
457 lle tongen die doē waren
458 ese werelt breyt
459  gaf den martelaren
460 t si conden sondʼ sparen
461 gen menich leyt
462 se can die sinne vʼclaren
463 e hem met sonden vʼswarē
464  dat coude maken heit
465 nen lieuen sinē caren
466 lt hi stille al sondʼ sparē
467 at godlike cleet
468  ewelike steet



469 Wat hulpt merten sin ende tale
470 Die begheuē mi alte male
471 Meer te spreeken voert
472 Elc persoen vʼstant mi wale
473 Es een god dats geen hale
474 Van drien daer mē af hoort
475 Doch eest maer eē die berch e dale
476 Sciep groet ende smale
477 Daer af telle alle woert
478 Ne ganc niet ouer dese pale
479 Hout in dijnre herten sale
480 So en waerstu niet versmoert
481 Inder helscer poert
482 Waer yement die wedʼ sprake
483 Dit gheloue e dese sake
484 Die ware ewelijc verdoemt
485 Recht wʼt dꝫmē indē brant stake
486 E hi dʼna thelsce vier smake
487 Dʼ men den duuel in droemt
488 Helpt god dat ic dʼ gerake
489 Daer ic sie ende smake
490 Die godheit ongenoemt
491 Sone trect mi niet die helsce drake
492 Mꝫ hem ter eweliker wrake
493 Daer niemen vut en comt
494 Wien dat scaet oft vroemt
495 Amen Iacob lieue geselle
496 Mi dunct dꝫ ic v zeere quelle
497 Doch haddics groten noet
498 Alsic dit lese ende spelle
499 Magic leeren alsic vertelle
500 Mijn gheleue al bloet
501 Daer ic bi scuwē mach die helle
502 Opdat mi daer toe versnelle
503 Te doene dat god gheboet
504 God dye de doot wrac van abelle
505 Hi bringe ons ter hoger selle
506 Dats in abrahams schoet
507 Na dese corte doot

