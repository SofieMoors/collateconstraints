
001 Waphene martin hoe salt gaē
002 Sal de weʼlt yet lang staen
003 In dus cranckē loue
004 So moet mijn vrauwe ere zaē
005 Sondʼ twiuel e waen
006 Rumen heren houe
007 Ic sie die valsche wel ontfaen
008 Die de heren connē dʼstaen
010 Ende plockē vandē stoue
011 E ic sie den rechten slaen
012 Bede bespotten e vaen
013 Als die meze in de cloue
014 Recht offen god vʼscoue
015 Hoe lang sal hi doghen dit
015 God die alle dinc besit
016 In sijn heerscepie
017 Dat die guede fleut e bidt
018 Ende hem dooch dat noch dit
019 Dat hi yet ghedie
020 Al wairtet indē helschē pit
021 Eist graeu blaeu zwart off wit
022 Tes ghetrauwe als die zie
023 Recht als een man deluet sondʼ spit
024 Hien heeft te punte niet ghehit
025 Inne ghene talie
026 Mi es leet dat ic wair lie
027 Laet ons martijn ouer een
028 Hier of spreken ondʼ ons tween
029 In dit dyaloghe
030 Wanē eerst quam dese ween
031 Die wilen so ontwert sceen
032 Ende nv sit so hoghe
033 Ic sal di vraghen e vleen
034 Ende antwʼt mi ja of neen
035 Van dat ic di betoghe
036 Ledicheit es vrome ne gheen
037 Arbeit vint vier indē steen
038 Dair bi ontsteict dat droghe
039 Nu spreect e ic ghedoghe
040 Sprekē iacop lieue cōpaen
041 Wair soude ic dat hebbē vʼstaen
042 Dat ic dair toe dochte
043 Te vʼclarē dinē waen



044 Die mit twiuele ware beuaen
045 Dats dat ic niet en vʼmochte
046 Doch en wille ic niet ontgaen
047 Ic en wille dine beide ontfaen
048 Die dit ane mi besochte
049 God sende my den hemelschē traen
050 Ende moete mine zinnē dwaen
051 Want hi my diere cochte
052 Ende ict gairne volbrochte
053 Martijn als de werelt began
054 Man te vʼheffen bouē man
055 So sciet mijn vrauwe ere
056 Den dorpere e wijsdem dē dan
057 Dair trouwe e doecht was an
058 Dien hiet so sijn here
059 Nu maken die herē ghespan
060 Ende gheuē dʼ eren enē ban
061 Ende en willen niet er tussen geschreven dat so kere
062 Segt mi waen dit venijn ran
063 Toicht mi redene dair van
064 Want ic gairne lere
065 Wies scout dattet were
066 Iacop my dinct ouer wair
067 Sint dat edelheit hadde vaer
068 Te pijne om die ere
069 Ende so trac de scalke naer
070 Die raden nv hier nv dair
071 Ende niet scelden den here
072 So es edelheit worden so zwair
073 Dat so tclemmē heeft ōmaer
074 Ende daelt so lanc so mere
075 Dats nv al ter werelt claer
076 Ende oic zietment openbair
077 Dus es vʼbannē die ere
078 Ende wederstaen ten kere
079 Nv merc bidʼ sonnē lecht
080 Dat al dʼ weʼlt oghen berecht
081 Bi sire edelre naturen
082 Als dat zwerc dair ieghen vecht
083 Ende die neuel mit sire drecht
084 So en can so tier vren
085 Niet toghen hairre scoonhᵗ echt
086 Aldus vʼdonckert die scalcke knecht



087 Die edele creaturē
088 Als hi hem dair ane hecht
089 Ende hare ydelheyt verplecht
090 Dat so laet ghedueren
091 By hare die scalcke zurē
092 Sint scalkē droughē ouʼ een
093 Dat neen was ja e ja neen
094 E hem dat wijsheit dochte
095 E ydelheyt dʼ ōme green
096 Wanter wasdom uut sceen
097 Wanē soot comē mochte
098 So is ydelheit worden steen
099 Want hare ontfermt dinc ne gheē
100 Dan dairmē ghelt wt knochte
101 Ay god gheue hem dē langē ween
102 Die te cnauwen gaf dit been
103 Den ydelen gedochte
104 Want hire mort an wrochte
105 Wat zal seighel e was
106 E brieuē die ghewaghē das
107 Van dat lantsherē gheuē
108 Hets al niet ende een ghedwas
109 Also lief had mi een tsas doorgestreept tsas
110 Off een vriese bescreuē
111 Trouwe es broschʼ dan glas
112 Die hier te voren so starc was
113 So es nv te brocken bleuē
114 Ic waens noyt lantsheʼ genas
115 Die scalc mit hē te rade las
116 Hien moste int eynde sneuē
117 Ende zulc zijns lants vʼdreuē
118 Mertijn du berechts mi wel
119 Hier bi zijn die heʼn fel
120 Ende wankele in de tale
121 En wetʼ wat toe segghen el
122 Die scalc hout boosheit ouʼ spel
123 Hi pijnt hoe hi die doghet vʼsmale
124 Caym sloich den edel abel
125 Dus souct die scalc zijns heʼn vel
126 Hoe hijt trect te dale
127 Gode die ons domen sel



128 Biddic dat hi den duuel
129 Indē laetsten male
130 Metten scalc betale
131 Martijn nu berecht my dies
132 Berecht een god die noyt ne wies
133 Alle creaturē
134 Twi heeft den quade den kies
135 Ende de goede valt int vʼlies
136 Wie sal voir recht curen
137 Mijn sin seit mi als een ries
138 Hi die adaem tlijf in blies
139 Die meester dʼ naturē
140 Heeft beuolen merc e besies
141 Dese dinc eist wair so ghies
142 Der blindʼ auonture
143 Die vʼkeert telkʼ vre
144 Iacop segt bestu vʼdort
145 Auonture es wair en wort
146 Van ghepeynsden saken
147 Brincstu ongheloue vort
148 God siet alle dinc e hort
149 Wiltu den duuel makē
150 Wat heeft dine hʼte becort
151 Dattu helts an leggher boirt
152 Die papen sullent smake
153 So vʼt doorstreept wʼtstu vʼbrant of vʼsmoirt
154 Inne en gaue om dijn ziel nᵗ I toirt
155 Men mach mit sulken sakē
156 Gode niet genakē
157 God en was noyt moede no mat
158 Int wout nes loof no blat
159 Butē sine hoede
160 Al dat es in elke stat
161 Dat behoet hi e besat
162 Mit godlikē goede
163 Al ghehinghet hi dan dit
164 Dat die quade ghewint scat
165 E mē hē heet die vroedē
166 So hogher sit opt rat
167 So hogher val so hogher plat
168 Indʼ hellen gloede
169 Ondʼ der duuelē roede



170 DIe rechtste wech tʼ hellē waert
171 Ende die alre cortste vaert
172 Dats gheluc in sonden
173 Alsmen gheen mesdoen en spairt
174 Ende mē emmʼ vort vʼzwairt
175 Die ziele ghebondē
176 Ende dan ghesciet alsmē gaert
177 Ende niet en rouct wie misbairt
178 Nu noch te ghenē stondē
179 So comt die doot diet al vʼtairt
180 Onuoirzien want hets her airt
181 Panden van den ponden
182 Die nyemē can ghegrondē
183 Maertijn du hebs mi bekeert
184 Ende ghewijst ende gheleert
185 Van dat ic niet en wiste
186 Al sie ic mee dē quadē gheeert
187 Mine hʼte wʼdets niet vʼzeert
188 Noch in ghenē twiste
189 Al heeft hi meer dan hi vʼteert
190 E hi ghewint dat hi begheert
191 Met scalcheden e mit liste
192 Ghindʼ wʼt hi ghedestrueert
193 E ghebondē e ghemeert
194 Sine kindeʼn gaen te quiste
195 Ghelijc enē bosen miste
196 Martijn wairstu niet so wreet
197 Ene dinc die ic niet en weet
198 Soude ic di gairne vraghen
199 Twi sijn die sondē gode so leet
200 Dat hi es den sondare so heet
201 Met wraken e mit plaghen
202 Want gheen sondair in sondē ste# et
203 Langhʼ dan sijn lijf es breet
204 Twi tormentē hine met slaghē
205 Ewelike sondʼ vʼsceet
206 Dit schijnt te punte niet gheleet
207 Tordeel dorste ics ghewaghen
208 Alne weiten wi wiens claghen
209 Iacop god die hertē kent



210 Sent dē sondair menich tormēt
211 Nadʼ hʼtē ghedochte
212 Om dat hi wilde als een rent
213 Altois leuē ende ongheent
214 Op dat wesen mochte
215 So is hi ter hellen ghesent
216 Dair hi nēmermeer en went
217 Want sijn wille dat wrochte
218 Besie dijn hʼte al omtrent
219 Dincti dese redene blent
220 Die ic hier toe brochte
221 Neen so diet wel besochte
222 Maertijn du segs wel e wair
223 Ende dine redene es clair
224 E licht te vʼstaen
225 Al ghepens es openbair
226 Voir hem die telt alle hair
227 Ende wat de hemel heeft ane
228 Ia louerē gras dach e jaer
229 Dropele sant es hē niet zwair
230 In telne te beuaen
231 Hi heeft ypocrisie ōmaer
232 E leecht hē met wrakē naer
233 Die in hare bane
234 Pleghen ōme te gane
235 Soete martijn mē leest dat
236 Al gaue ic wech goet e scat
237 E ghedoghede groot coude
238 Wair ic in hooft sondē mat
239 Het en holpe mi niet een blat
240 Die nyewe wet seghet e de oude
241 Die ons dus nauwe maken dē pat
242 Ten hemel wairt e so glat
243 Ic wilde god selue woude
244 Dat si portiers warē ghesat
245 Ter hellen si soudē tgat
246 So s houden mit ghewoude
247 Dattʼ comē yement in soude
248 Iacop menich prouft e coort
249 Der heligher scrifturen woort



250 Ende wanēse ghegrondē
251 Dan clappen zijt lekē liedē voort
252 Dat gheerne niewe dinghē hoort
253 Wat si hebben vonden
254 Selue en vʼstaen zijs niet en woirt
255 Dits meerre misdaet dan moort
256 Datsi gods woort dus wondē
257 Hier naeyen zijt hier ist gescoirt
258 Ø
259 Waphene vandē hondē
260 Nu e te allen stondē
261 Wanē si de woort gegᵒndē zaen
262 Dair te wortelē alle of staen
263 Gheplant in hemelrike
264 Si iaghen vele maer clene si vaen
265 Dan willen si te samē slaen
266 Ghelike ende onghelike
267 Dies latic dijn vraghen staen
268 Want het dinct my best ghedaen
269 Dat icker of wike
270 Dan ic u viele in dōme waen
271 Nutter is dat hi vlie dē aen
272 Dan hi te campe strike
273 Jeghen den kempe eerlike
274 Als god ten ionxtē daghe sal
275 Ghepens e wort berechtē al
276 Dair wi ye in misdaden
277 Soude hi als een onweert bal
278 Weldaet wʼpen int helsche dal
279 So ware hi sondʼ genaden
280 Neen hi hets niet so smal
281 Van weldaden dat ghetal
282 Het wert van grade te gradē
283 Van gode ghedanct die noyt e al
284 Datmē wel dede of stal
285 Gherechtichede soude scadē
286 Hoirde god niet de baden
287 Dat seit dat gheloue mijn
288 God moet in hem seluē zijn
289 Hi en mach el niewer wesen
290 God es gherechtich e fijn
291 Ende genadich dats aenscijn



292 Hi es als een van desen
293 Die van water maicte wijn
294 Nes zijns selues niet eghijn
295 Wat so die doren lesen
296 Jacop hout tgheloue dijn
297 Hets menich onbesceldich zwijn
298 Te priesterscap gheresen
299 Die niet mach ghenesen
300 Martijn dijn gheloue es goet
301 Dies bin ic seker e vroet
302 Weldaet wert niet vʼgheten
303 Laet hem begaen diet gheldē moet
304 Ende diet al bi redene doet
305 Nēmer en willix wetē
306 Hi es diet al maict e hoet
307 Also die hēne teye broet
308 Heeft hijt al beseten
309 Hi gheeft ons ziele vleesch e bloet
310 Hi hoet ons voir de helsche gloet
311 Dat wi niet wʼdē vʼbeten
312 Ten ionxtē daghe noch ghesletē
313 Martijn die meneghe parlemēt
314 Ende seit dat minne es blent
315 Oic eest een woort ghemene
316 Om dat ic ben een onwijs rent
317 Maec mi deser dijn bekent
318 Want ens wijshᵗ niet clene
319 Es dat wair so es mīne tormēt
320 Die hare volghede ware ghescent
321 Ende onteert al rene
322 Nu seit elc wise al omtrent
323 Dat mīne tsoete instrument
324 Jhesum vā nazarene
325 Brochten in desen wene
326 Iacop dijn vraghen es zwair
327 Doch prouftmē mit redenen clair
328 clair doorgestreept Drierande minne
329 Deerste es caritate dats wair
330 Die es sondʼ pine e vaer
331 Ende dair woent god inne
332 Dandʼ truct de werelt naer
333 Om ere om goet staet hair gaer



334 Dits een bastaerdinne
335 De derde mīne heescht de jaer
336 Als bi naturē elc doet zijn paer
337 Als noch sijn die dinne
338 Die deiser volghen bi sinne
339 Deerste mīne es so groot
340 Dat allene dat god geboot
341 Volprijsde mit hairre wairde
342 Jane trac so themelsche broot
343 Hier nedʼ indʼ maichden scoot
344 Ondʼ dʼ ioden zwairde
345 Minne es goet merc al bloot
346 Wie mochte els bringhē inde no#ot
347 Hem diet al vʼuairde
348 Dat hi hem seluē dair in sloet
349 Die dʼ mīe zijn bloet root
350 Sturte op die airde
351 E mīne openbairde
352 WIe so sulke mīne es cont
353 Als caritate hi es ghesont
354 Men machen niet vʼblendē
355 Al ware hi indʼ hellen gront
356 Ware hire mede ghewont
357 Hien ware niet in ellendē
358 Mar god wille niet dē rikē vont
359 Ghenē sondair ghenē hont
360 Nēmer toe senden
361 Den edele haue tdiere pont
362 Smaict allene de vremdē mont
363 Men mach hair lijf doen eyndē
364 Ende niet de ziele sceyndē
365 Dandʼ mīne es onbehoet
366 Want so staet na taertsche goet
367 Off nadʼ weʼlt ere
368 Dits die mīne die dickē doet
369 Riddʼscap wesen vʼwoet
370 Ende dē woukʼ eere
371 Want die riddeʼ niet gheuroet
372 Hi vʼsleet doorstreept verslijt vleesch e bloet
373 Vp dat zijn prijs niet mere



374 Dandʼ al ware ghelt de vloet
375 Ende hē vloeyende in sinē moet
376 Hem soude noch also zeere
377 Dorstē alst dede eerre
378 Dese mīne heeft ondʼsceet
379 Van hem die ōme die ere steet
380 Ende die dient dē scatte
381 Wiltu ere hebbē wes ghereet
382 Te latene dat gode es leet
383 Pijnt di te doen datte
384 Dat hē lief sy e hi di heet
385 Wies vrome e ōme de doecht zweet
386 Datmē di niet matte
387 Ondʼ dʼ ydelre gloriē cleet
388 Dair ministraudie mede ōme gheet
389 Want hare tonghe platte
390 Smelten als snee clatten
391 Eere te mīne dats een dinc
392 Dair noyt hʼte mede ōmeghinc
393 Soe en was van reynē airde
394 Bistu out man of iongling
395 Doe altois wel e dwing
396 Dire harte houarde
397 Prijs die in lodders tonge hing
398 Was noyt waert eens oghen winc
399 Ondʼ die goedē waerde
400 Onwerdē loof vlie e ontsprinc
401 Die meneghē vaet e wilē vinc
402 Die dat woirt begaerde
403 Ende dat wel doen spaerde
404 Goet te hebben e scat
405 Ende zalichlike te nuttē dat
406 Dats een zalich leuē
407 Mer gods mīne maict een gat
408 Dat nēmermeer mach zi zat
409 Al wildement hē al gheuē
410 Mīne van gode es ghehadt
411 Voir gode in die hoghe stat
412 Dair die inglen leuē
413 Dese scuwet dʼ heʼn pat
414 Want so moet jnt helsche bat



415 Salomon heuet bescreuē
416 Het is niet argher bleuē
417 Die derde minne heescht te tijt
418 Als die nature ombijt
419 Die bloeyende jare
420 Dats tedelste delijt
421 Als hair scamelheit besnijt
422 Ende men trauwe heeft mare
423 Diemē vint tʼ werelt wijt
424 Want so te alre stont vʼblijt
425 Als of het al hare ware
426 Hair hope nēmermeer te glijt
427 Die aldus zijn lijf vʼslijt
428 Maect sine zinne clare
429 Men es ghene futselare
430 MInne es alsmē bescreuē vint
431 Cracht die twee hartē te gadʼ bint
432 In enē reynē wane
433 Dat de minne hetet blint
434 Dat comt dat menich es so kint
435 Dat hi hē laet ter spane
436 Si en connē mīne niet een twīt
437 Die lozer zijn dan de wint
438 Si rollen al buter bane
439 Ic wane mʼ also vele vint
440 Minres in trauwen ghehint
441 Alsmē doet zwairter zwane
442 Dus laet hare mīne off plane
443 Martin ic bin wel berecht
444 Het seit al here ende knecht
445 Vrouwe ende joncfrouwen
446 In sanghe ende in rime slecht
447 Dat si sijn met mīne vʼplecht
448 Ende mē cant niet bescouwen
449 Mi dinct dat al die weʼlt vecht
450 Jeghen dʼ reynre mīne lecht
451 Ende volghen ontrouwen
452 Menich seit nv e echt
453 Mijn sin is an v gheecht
454 So sere ic wane bedauwē
455 Van achtʼ maken si de mauwē



456 Iacop du hebs mi gheuraecht
457 Ende ic antworde ende vʼdraecht
458 Nu willic martin vraghen
459 Waenstu dat mi wel behaghet
460 Dattu mi dus hebs gheiaghet
461 Neen wistict wien claghen
462 Martin wat helpt gheclaghet
463 Vraech dattu wilt e ic waghet
464 Ic wille antwoirden waghen
465 God helpe mi want hi vʼmaghet
466 Dat mijn zin so wʼde veruaghet
467 Dats di moete behaghen
468 Ic wille de antwoorde waghen
469 Soete iacop berecht my
470 Off dat volc al comē si
471 Vandē eersten adame
472 Twi es deen eydel dandʼ vri
473 De derde eghin man dair bi
474 Wane quamē dese name
475 Twi seitmē ten dorpre si
476 Ganc wech god oneere di
477 Du best dʼ weʼlt scame
478 Die edele heeft al tghecri
479 Me seit wel comē ghi
480 Dit doet dat ic mi vʼgrame
481 Want het dinct mi ontame
482 Martin dē meneghen es bedect
483 Dit dinc dair dijn sin op mect
484 Ende du vraghes wel verre
485 Want heeft een personier gheplect
486 Ende dē liedē thare ontpect
487 Hi wille sondʼ merre
488 Ondʼ deydele sijn ghetrect
489 Al ware hi m . vout beulect
490 Tghelt claerstene vandē sterre
491 Dits die dinc die liedē wect
492 Dat menich zin te winne trect
493 Ende maectʼ god mede erre
494 Ende de ziele in werre
495 Sulc waent dat volc eyghijn
496 Comen es vandē quadē caym



497 Die vʼmoirde abelle
498 Dien god vʼdomt hiet sijn
499 Dits niet wair martijn
500 Bi redenē die ic telle
501 Want dat gheslachte zijn
502 Scriuet ons die bibele fijn
503 Verdranc die diluuie felle
504 Mer tvalsche dorperlike venijn
505 Dat caym drouch es noch anschi
506 Bi meneghen die ic telle
507 Van hʼten sine gheselle
508 Svlc waent dat vāde qᵘdē cam
509 Doe noe sijn vadʼ was gram
510 Omme dat hine niet decte
511 Dat eyghen volc van hē quam
512 Want hem svader vlouc mesquā
513 Hi doelde diere op mecte
514 Al vintmē dat de ongaue ram
515 Dicken wint tongaue lam
516 Dits der rudairsser secte
517 Vandē eydelen abraham
518 Quam eyghin volc als ict vʼnam
519 Dat oyt ter eren trecte
520 Ende noyt hē beulecte
521 Martin thoude loy vʼtelt
522 Dat van onrechtʼ ghewelt
523 Eyghendom es comē
524 Als een pʼnche wan wijch op tvelt
525 Tvolc datmē te liue helt d doorstreept
526 Dat deide hi vʼdomē
527 Ende vʼcopen om ghelt
528 Dits volc datmē eyghen scelt
529 Ende men scalc hoirt nomen
530 Nature gaet harē rechtē telt
531 Mʼ auonture wast e smelt
532 Den meneghen te onvromē
533 Ende te ōnere hē somen
534 God ghehinghet ōme de mis#daet
535 Dat een gheslachte neidʼ gaet



536 Ende een andʼ riset
537 Wie mach weiten sinē raet
538 Hi kent wiene mint of haet
539 Die al die weʼlt spiset
540 Die meest te sinē dienste staet
541 Men ziet dat zijn hoir ende zi saet
542 Meest in die ere gheriset
543 Ende als dit volc wert so quaet
544 Dat het de wet gods vʼsmaet
545 Wartet ten valle ghewiset
546 Ende van nyemene ghepriset
547 Mine rouct wiene drouch of wan
548 Dair wijsheit e doecht es an
549 Ende reyne es van zeden
550 Wt wat lande dat hi ran
551 Dat is dien god dʼ namen jan
552 Van rechtʼ edelheiden
553 Al vʼcochtene sulke enē man
554 Hens niemē die hē gherouē can
555 Sire doechtachticheiden
556 Mi dincke dat eydelhede began
557 Ø
558 Mit douchden besneiden
559 Ø
560 Martijn oftu clemmē wout
561 Ter eydelheit drie pointē hout
562 Die ic di sal lerē
563 Wes nerachtich mīne niet tgout
564 Wes erachtich menichuout
565 Dese twe pointē niet voir sceren
566 Wes werachtich e stout
567 Dese drie puntē des wes boud
568 Die zijn al vul eren
569 Het nes niemen ionc no out
570 Dien du scalc dinckē sout
571 Sondʼ weldaet deren
572 Ende alle doecht vʼkerē
573 Trauwē iacop ic heb vʼstaen
574 Vte dinē monde woirdē gaen
575 Vol gherechtʼ waerheiden
576 Al spreect in sine boekē alane
577 Dat edelheit quam sondʼ waene



578 Van oudʼ rijcheden
579 Die edelhede machmē of dwaen
580 Wartmen arm so ist gedaen
581 Men valt in de oude steiden
582 Mer reyne eydelhede es een traen
583 Die dorpers harte niet can ōtfae
584 Die gheeft dʼ smenschē beidē
585 God in sire rijcheden
586 Iacop ic hoire an dine woirt
587 Dat alle menschelike gheboort
588 Van adaem begonde
589 Hoe es die maescop so te stoort
590 Dat deen den andren vʼmoirt
591 Dats jāmer ende sonde
592 Nijt is wedʼ e voort
593 Meester in dorpe e in poort
594 Tuolc is wʼden honde
595 Segt mi als diet gairne hoirt
596 Te vraghene bin ic becoirt
597 Als diet gairne ondʼvonde
598 Van beghinne te gronde
599 Martin houairde e nijt
600 Ende die alre eerste strijt
601 Begonde in hemelrijke
602 Als lucifer te sire ontijt
603 Indē hemelschen delijt
604 Wilde zijn gods gelike
605 Dair viel hi int helsche bijt
606 Dair hi nēmermeer vʼslijt
607 Mʼ hi blijftʼ ewelike
608 Nu zent hi doir die weʼlt wijt
609 Sijn venijn e zinē vlijt
610 Ende wille dattet blike
611 Alst doet jāmerlike
612 Twee woirde in die weʼlt zi
613 Dats allene mijn eynde dijn
614 Mochtemē dese verdriuē
615 Pays e vrede bleue fijn
616 Het wair al vri niemē eghijn
617 Mannē metten wiuē
618 Het ware ghemene tarwe e wi
619 Ouer zee ende opdē rijn



620 Soudemē niemē ontliuē
621 Nu beneyment dat venijn
622 Van ghiericheden dit maertijn
623 Ende doet al achtʼ bliuē
624 E andʼ loy bescriuē
625 God diet al bi redenē doet
626 Gaff dit wandel erdtsche goet
627 Der menscheit ghemene
628 Dattʼ de mensche mede ware gheuoet
629 E ghecleet ende ghescoet
630 Ende leuē soude rene
631 Mʼ nv es ghierichede so vʼwoet
632 Dat elc stellet sinē moet
633 Omme al te hebben allene
634 Hier ōme steurt mē mēsche bloet
635 Hier ōme so stichtmē metter spoet
636 Borghen ende stene
637 Den meneghē te wene
638 Wairhede iacop ic heb vʼstaen
639 Dattet wair is sondʼ waen
640 Dattu hier heefs ontbonden
641 Goets es genoich lietment gaē
642 gaen doorstreept Int gheemeē e hē ōtfaen
643 Die airme worden vondē
644 So vele alle oirloghe zaen
645 So mochtmē de ziele dwaen
646 E claerse vandē zonden
647 Miltheit heeft hare macht gedi/aen
648 Vrecheit leert die weʼlt vlaen
649 Dat prouen e orconden
650 Die minres vandē ponden
651 Iacop ere dinc mac mi cont
652 Als die minre wʼt ghewont
653 Met gherechter minne
654 Doet dʼ oghen wandele vont
655 Of comtet vtʼ hʼten gront
656 Dit euel tē beghinne
657 Ic liet mi costen wel een pont
658 Dat ics vroet ware te deser stont
659 Maec mi des in jnne
660 Mine redene blijft onghesont



661 Mi en bescede dit dijn mont
662 Hens wijsheit niet dinne
663 Naer dat ic redene kinne
664 Martijn du bist .j. vreēt druut
665 Du spreicts als een vriese ruut
666 Die noyt noch en minde
667 Alrande edele fruut
668 Comt vā mīnen vut e vut
669 Die noyt dorper kinde
671 Die stille mint of ouʼ luut
670 Hē en can ghehelpen andʼ cruut
671 Dan die hem teuel toezinde
672 Dʼ hʼtē e dʼ oghen vʼtuut
673 Willic dat hier mede si beduut
675 Prouft off ic dit ombinde
676 Ende die redene beuinde
677 Een zwair oirloghe ende eē zwʼ «strijt»
678 Ende dair toe een ewelic vʼwijt
679 Es tusschen dʼ hʼten e den oghen
680 Therte den oghe altois vʼwijt
681 Du beste die mīnens niet vʼmijt
682 Bi di ben ic bedroghen
683 Du beste ēmʼ hopē wijt
684 Elkʼ sonde die voir di lijt
685 Ende vrient dit nes niet ghelo#«ghē»
686 Sluut dine dore tenighʼ tijt
687 Dair so menich dief voir lijt
688 Bi di ben ic doir vloghen
689 Des claghe ic den oghen
690 Wapen vriēdelic viant
691 Doir di doghe ic menighē brāt
692 Ende menich coude
693 Wapene dat nature dit vant
694 Wair di vʼboden huus e lant
695 Ende des smenschē houde
696 So en bonde mi gheen bant
697 Lichtʼ ware dan een zant
698 Al gadʼ mine scoude
699 Men stake best vte mittʼ hant
700 End vʼsmoirde sulkē pant
701 Ondʼ de reyne moude



702 Op dat nature woude
703 Therte zweech die toghe spᵘc
704 Mi dincke dat v sin ghebrac
705 Vrouwe coninginne
706 Dat ghi mi tiet v onghemac
707 Want noyt vā mi te v wʼt lac
708 Een stof al quaemt mi jnne
709 Alsmē mi sōwile vte stac
710 Wat doochde dair na smēsthe zac
711 Sijn wel varen es dine
712 Sondʼ noot maict ghi ghecrac
713 Ende werpt vp mi uwē hack
714 E ic v vrouwe kīne
715 Ouer mine godinne
716 Merct vrouwe e besiet
717 Dat ghi ouer mi ghebiet
718 Als ouer alle leyde
719 Men conde v ghescadē niet
720 Wairt so dat ghi vā v schiet
721 Alle dorperheide
722 Mar als ghi bi mi bespiet
723 Dinc die ghi mi ane tyet
724 Volghedijs gairne meide
725 Ghi sijt recht als cranc riet
726 Dat dē winde volghet e vliet
727 Dwu onghestadicheide
728 Maict v dē onvreide
729 Dit oirloghe heeft gheuelt
730 Alsmē hare dē twist telt
731 Vrouwe redene bi besceide
732 Bede te gadʼ soese scelt
733 Elke deelt so dair zijn ghelt
734 Niet ghelike bede
735 Baensculdich so de hʼte stelt
736 Als diese ouer voeghet helt
737 Ende vrouwe bi harē ede
738 Mʼ des gheualles ghewelt
739 Dat bi sine thʼte ghe doorstreept dwelt
740 Tiet so des oghen ghelede
741 Dus deelt so de vede
742 Martijn hier bi moghestu zien



743 Wedʼ die oghen dʼ hʼten tien
744 So die hʼten de oghen
745 Als thʼte de oghen wille vlien
746 Omme niet die oghen spien
747 Dair nes gheen ghedoghen
748 Mer hets dʼ hʼten plien
749 Alst doghen doirsien desen of dien
750 Dair so hare toe wille boghen
751 So moet al hare wille ghescien
752 Toghe moet lyen en ghien
753 Dair soe quam gheuloghen
754 Minne int bertoghen
755 Iacop dine redene is clair
756 Al dinct so den oghen zwaer
757 Die littel gheuroeden
758 Ic weet dat wel ouer waer
759 Dat het ware dʼ zielen gaer
760 Dat wi ons wilden hoeden
761 Wilde therte makē onmair
762 Dat hem de oghen zendē naer
763 Hine dorste hem niet vʼmoedē
764 Dat hi leuen soude dair
765 Dair god sal domen openbair
766 Ende wisen ten gloeden
767 Die hier ten sondē spoedē
768 Berecht mi iacop oftu wout
769 Wedʼ sekerst est int behout
770 Rijcheit so armoede
771 Eist clerc leec ionc of oudt
772 Al dinct mi wesen gadʼ gout
773 Al staet naden goede
774 Armoede prisic menichuout
775 Men seit so es sekerst int behout
776 Voir rouers sondʼ hoede
777 Doch mīne si voir twatʼ tsmout
778 Si scuwen honghʼ e coudt
779 Est als ic mi bemoede
780 So dolen dese vroede
781 Mairtijn ic mete di vol di vat



782 Biden stoel dair moyses sat
783 Dair saten die gheleerde
784 Dat si di raden doe al dat
785 Si wisen di den rechtē pat
786 Wel hem dier hem an keerde
787 Mʼ in weeldoene sijn si lac
788 Si heten vastē e si sijn sadt
789 Ne volghe niet sulkē heerde
790 Sien mīne niet voirdē scat
791 Hair hant es altois sondʼ gat
792 Noyt was volc bouē d'eerde
793 Dat meer tgoet begheerde
794 DIe meeste menichte es dustaen
795 Doch so vintmʼ sondʼ waen
796 Al sijn si selsiene
797 Die den airtschen goede ontgaē
798 Ende armoede ontfaen
799 Bi heleghe engiene
800 Si laten hem blouwē e slaen
801 Tormētiere e vaen
802 Om die helle te ontvliene
803 Hier in est zekerst volstaen
804 Want die hem in dit doopsel dwaē
805 Sijn seker gode te siene
806 Ende hē niet te messciene
807 DIe gods sone toghꝫ ons dat
808 Die enen gheweldich sit e sat
809 Den vadʼ indē rijke
810 Hi beete in dese arme stat
811 Indʼ reynre maghedē vat
812 Harde oitmoedelike
813 Dair hi cume oyt zoghes was zat
814 Ende doghede meneghen godsat
815 Van sinē onghelike
816 Die armoede es een pat
817 Die doir dē hemel maict een gadt
818 Ende zoene niet bezwike
819 Die hare mit hʼtē wike
820 Waenstu martijn weeldich vet



821 Sijn ghecleet nv wel nv bet
822 Ende varen int langhe leuē
823 Ende ihʼus hinc naect int bloet be#«smet»
824 Ende zine rechtʼ zide ghesplet
825 Dair hi an thout was vʼheuē
826 Of dat hooft van onsʼ wet
827 Met scarpē doirnē was beset
828 Alst noch es bescreuē
829 Eist dattu weisen wils zi let
830 Maghʼlike drinc e et
831 Lere weelde begheuē
832 Oftu moets zwaire sneuē
833 Niet segghic dat rijchᵗ zent
834 Die ziele indē torment
835 Op dat ment nutte mꝫ rechte
836 Mer zekerst ist vlien tserpent
837 Dan wandelen dʼ omtrent
838 Dattet niet enbeulecte
839 Want rijchᵗ maect dē menighē so «blēt»
840 Dat hi gode niet en kent
841 Dair sceet hi vandē lechte
842 E wert van leuene een rent
843 Dair na valt hi in helsche cōuent
844 Dair brenghet v die hechte
845 Die duuel sine knechte
846 Iacop du segs wel e wair
847 Die wech es nauwe e zwair
848 Ende zere onghetreden
849 Met armoede te clēmene dair
850 Dairmē leuet sondʼ vaer
851 Mit ewelikʼ vreden
852 Martin so trec dē armē naer
853 Ende deel hē stille e openbair
854 Van dire weldicheden
855 Eere die kercke e die outair
856 Het wert ten jonxsten daghe clair
857 Dat di god sal besteiden
858 Met sinē lieuē ledē
859 Es die wech nauwe e hooch
860 Dair ihʼus bi ten hemel vlooch



861 Dats passie e armoede
862 Off du meer heefs dan di dooch
863 Om gods hulpe pooch
864 Dele van dinē goede
865 Dine fiere hʼte tooch
866 Ten armē e tooch
867 Ontfarmichᵗ vā moede
868 God selue die noyt ne looch
869 Ende dē mildē noyt bedroich
870 Sette di in sire hoede
871 Buten dʼ duuelē roede
872 Iacop die weʼlt maict ghescal
873 Ende tyent dē vrouwē al
874 Dat wi in sondē sneuē
875 Want eua viel dē eerstē val
876 Dair wi ōme int erdsche dal
877 Noch alle zijn vʼdreuē
878 So segghen si dat groot e smal
879 Dat so adaem thʼte stal die doorstreept
880 Die hē hare liet vʼgheuē
881 Segt my wiement tyen sal
882 Dit vʼlies sondʼ getal
883 Dair wi ōme moetē sneuē
884 Als endē sal dit leuē
885 Martin hi es nᵗ wel vroet
886 Die andren tiet dan hi misdoet
887 Kent hi vrome of scade
888 Ic zie die zee ic zie die vloet
889 Ic settʼ willens in dē voet
890 Bi enē dōmen rade
891 Wien mach ics draghē euelmoet
892 Of mi de stroom mit grotʼ spoet
893 Draghet in die ghewade
894 Off ic quaet can e goet
895 Ende ic mi veynse verwoet
896 Men salt claghen spade
897 Dat ic mi vʼlade
898 SVlc tyet dʼ vᵘuwē opzien
899 Dat si hem dat hʼte ontyen
900 Als die steen de naelde



901 Hi dinct mi mesdoen in dien
902 Wilde hi dʼ wairhᵗ lien
903 Van dat hi dair toe taelde
904 Wat moghens dat māne plien
905 So nauwe om hare scoonhᵗ spien
906 Wie was diese dair toe haelde
907 Wilde die clagher te tijt vlien
908 So en mochte hē niet meschiē
909 Ø
910 Eer hē thʼte daelde
911 VRouwē zi bi naturē goet
912 Si slachtē dē winē e dʼ gloet
913 Die de weʼlt vʼblidē
914 Die te vele des wijns in doet
915 E te naer dē viere stelt dē voet
916 Hi en cant niet gheliden
917 Wair een man so behoet
918 Dat hire hʼte sin e moet
919 Wel conste besniden
920 So ware vᵘuwē mīne spoet
921 Nu wʼdē si vā mīne vʼwoet
922 Diere dōmlike toe tiden
923 Dit doet vrouwē benidē
924 Datmē luttel tᵘuwē vint
925 An vᵘuwē dat ne claghic twint
926 Bi eenre maniere
927 Want so watmē vele vint
928 Es onwairt e onghemint
929 Ende men coept ondiere
930 Māne zi lozer dā die wijnt
931 Hare scone claghē vᵘuwē vʼblīt
932 Want si sijn goedʼtiere
933 Grotʼ zondē hi hē bewijnt
934 Die valsche wordē vᵘuwē toezint
935 God die moeten sciere
936 Sendē tē helschē viere
950 Wat makē qᵘet sprekers gescal
951 Vrouwē dadent wel naer al
952 Dat dat wonder ghesciede
953 Al dat was es e wesen sal
954 E oyt was sondʼ getal



955 Inglen e alle liede
956 Benedien groot e smal
957 Maria die ghenas dē val
958 Van misselikē diede
959 So es die rouede e stal
960 Die zielē int helsche dal
961 Dies lucifer ghebiede
962 E al sine mesniede
937 Wat mochts vrau eua dat adam
938 Doir harē wille dē appel nam
939 Dat wi noch alle besteruē
940 Ic waenre ons voordeel of quā
941 Hier om wʼt man themelsche lam
942 Te onsʼ alre bederue
943 Hi vʼsoende dē vadʼ gram
944 E wijsde ons dē wech e dē dam
945 Ter vpperstʼ erue
946 Selsenre dinc noyt man vʼnā
947 Dan dat de maghet maecte gode so tam
948 Dat hi hē ene wʼuen
949 Doir ons liet bederuē
963 Iacop du best dē vᵘuwē houdt
964 Ø
965 Ic wane ic best ghedoghe
966 Ic vʼgheue al ongedout
967 Allē vᵘuwē jonc e out
968 Doir die vrouwe hoghe
969 Dair ons of quam onse behout
970 Gheloeft so sie dusentichuout
971 Dat si hē op helt mit zoghe
972 Die ons benam dat helsche cout
973 In hare ben ic te endene bout
974 Onse dyaloghe
975 Ic en vraghe nēmer no toghe
in latere hand II in middenmarge
001 II Maertijn slaepstu slaep dijn zin
002 Sprec hebstu gheen sprekē jn
003 Du dincts mi vʼdorē
004 Du en achts anders meer no min
005 Dan weelde e ghewin
006 Wiltu di dus vʼsmoren
007 Wair al di dat comt int zwin
008 Goud suluer loot e tin



009 So bleuestu vʼlorē
010 Daetstu ter doghet gheen beghin
011 Hef op dijn hooft e dinē kin
012 Tontijt waerstu gheborē
013 Hebstu dichtens vʼzworē
014 Iacop du woens in dē dam
015 Ende ic tutrecht dies bin ic grā
016 Dat wi dus zijn vʼsceden
017 Weetstu wat my meest misquā
018 Dats dat ic noyt bate vʼnam
019 An dichten van ons beden
020 So es mi de zin wʼden so lam
021 Dat ickʼ node wedʼ anquā
022 Dat deit mi vʼleden
023 Du weex mi als een slotel ram
024 Al bistu wilt du warts noch tam
025 Lere dijn worden cleden
026 Soetelike ende ghereden
027 Mairtin vrient heb ic messeit
028 Jc bens te beter ghereit
029 Jc wils al op di bliuē
030 Mʼ vʼstaet mi e onbeyt
031 Een dinc die mi jnt hʼte leit
032 Willic die bescriuē
033 Dair hair die weʼlt mede meit
034 Ne wair ooc dat. lief wair leit
035 Ende dats mīne van wiuē
036 Wat dat es in die weʼlt breit
037 Steden burghen busschen preit
038 Soudemē vʼdriuē
039 Wildemē mīne ontliuē
040 Iacop dit was oyt dijn doen
041 Van vrauwē moetstu di sʼmoen
042 Altois begonnē of eynden
043 Wairstu een dorper du spraex vā «koen»
044 Nu es dine hʼte dies ontuloen
045 Doch wil ics mi ghenēden
046 E wille of steken mijn caproē
047 E wat di hier toe spoen
048 Dattu dē onbekenden



049 Maertin niet laets geroen
050 Al haddic an twe yseren scoen
051 En mochte di niet ontwendē
052 Nu vrach ic sal onbenden
053 Mairtijn du salt mi vʼstaen
054 Ene vrouwe wel gedaen
055 Heeft mi beuaen mit mīnen
056 Al dat goede es e daen
057 Lietic om hare gaen
058 Mochte icse ghewinnē
059 Nochtan wetic sondʼ waen
060 Dat si mijns niet acht een spaen
061 Mine harte doet mi bekennē
062 Alle zoudʼ ōme die weʼlt vʼgaen
063 Dat soe mi niet soude ontfaen
064 Jn hare harte binnē
065 Hier toe nes gheen vʼwinnē
066 Een andʼ vrauwe es die mi mint
067 Bouē al dat soe leuende kint
068 Mit ghestader trouwe
069 Die in my gheprijst es niet j. twint
070 Mar de scoenste diemē vint
071 E blome bouē allen vrouwē
072 Nu es mi hʼte so hart j. blint
073 Dat so hair dair toe yet vʼbint
074 Dat soese yet wille scouwen
075 Hoe lieff zoe mi toezint
076 Het dinct mire hʼten zi al wint
077 Soe liet hair eer in stucken houwē
078 Eer soer ōme quame in rauwē
079 Mairtin nu hore e vʼstant
080 Dese twe zijn in een bewant
081 Dat costen moet des eens leuē
082 Nu hebbic de macht in mine hāt
083 Welkʼ ic vrede den bant
084 E mach hare al vʼgheuē
085 Emmʼ moet dene geuē dē pant
086 Den liefste die god yet vant
087 Hier toe zijn zij bedreuē



088 En liegh mi niet als een truwāt
089 Mʼ segt mi an welkʼ cant
090 Dine hʼte es bleuē
091 E welke du liets sneiuē
092 Iacop dits gheen vᵘghēs wairt
093 Die de wairheit niet en spairt
094 Heeft dit zaen ontbonden
095 Het is emmʼ dʼ hʼten aert
096 Dat so dair wʼt tijt e vairt
097 Danen hare quamē die wondē
098 Al soudt al varē indʼ vaert
099 So wat dat wel varēs begairt
100 Nu e te allen stondē
101 Jc lossede die mi thʼte vʼzwairt
102 Soude ic hare laten smakē tzwrt
103 Dat ware ondʼuonden
104 Meerre mort dāne zondē
105 Tonge liecht mʼ thʼte niet
106 Wāt so wat thʼte ghebiet
107 Wille mē emmʼ volbringhē
108 Wat es nairchisuse ghesciet
109 Die sine vorme spieghelt e siet
110 Jnt watʼ sondʼ minghen
111 Hant e mont hi dair wt bovengeschreven r achter t biet
112 Hi bid hi claghet zijn vʼdriet
113 Nature en wils ghehinghen
114 Dat hem can ghehelpen yet
115 Hi doolt als hi wel selue ghiet
116 Hi en conste sijn hʼte dwinghē
117 Hi starf van desen dinghē
118 MEdea toocht ons selue dat
119 Die rouede e stal hairs vadʼs scat
120 E vʼslouch harē broeder
121 Om jazōne dies hair cume bat
122 Si liet conīcrike e stat
123 Vadʼ zuster e moeder
124 Nochtanne dair so allene zat
125 Wijsde hair redene den rechtē «pat»
126 Al volghede so dē loeder.



127 Mʼ thʼte was hare so mat
128 Dair mīne in hadde gemaict j. gat
129 Wille helt den roeder
130 Al was die redene vroeder
131 EXempelē vindic sondʼ getal
132 Die mit mi souden lien al
133 Dat ic hare tleuē gaue
134 Die mi tharte rouede e stal
135 Jacop maec mi gheen gescal
136 Hier sceidics niet aue
137 Al tvolc dat woent sondʼ getal
138 Bede op berg e in dal
139 Jst coninc ist graue
140 Dijn prouē wart hier jegē smal
141 Hen sal niet wairt zijn een bal
142 Gheuollet mit draue
143 Also help mi sinte baue
144 Martin du best een stout seriant
145 Dats een vaste knoop e j. vaste bāt
146 Die niemā en can ontbinden
147 Die knoop die alexander vant
148 Ontknochte zi zwairt nᵗ zi hāt
149 Als hijs hē wilde bewinden
150 Laet mi ghenakē an dinē cant
151 Ghi sult noch vʼste vroescap te hāt
152 Tellen mitten kinden
153 Also vele als diedē mach een zant
154 Jeghen cassenberch in vlaendʼlant
155 Sal dieden hier v binden
156 Al waendi mi vʼblinden
157 Ghi wilt starcken uwe woirt
158 Die ghi ons hier bringhet voirt
159 Mit trufen e mit poetrien
160 Of hem merchisus heeft vʼsmoirt
161 E medea dede die moort
162 Dits mīne van zottien
163 Dit woort mīne e dattʼ toehoirt
164 Ne was noyt mit sondē begoort
165 Noch mit ribaeudien



166 Wien so reyne mīne becoort
167 Die en mach niet zi vʼdoort
168 Dies sullen mit mi lien
169 Die meesters van clergien
170 Leest toude e tniewe testamēt
171 Ende besie wel al omtrent
172 Alle die heilighe liede
173 Wie was vā mīne oyt ghescent
174 Wiē maicte die mīne ye blint
175 Die an gode ghiede
176 Si mindē vrauwē wel bekent
177 Scone e wijs op zulc couent
178 Dat hem god oyt beriede
179 Al dogheder ōme menich torment
180 Sulc als mīne dʼ ioghet toezent
181 Wie waest diere of messciede
182 Ghelijc hedinē diede
183 Abrahā was vᵘuwē zara man
184 Doe zijn amie vʼheffen began
185 Hare bouē harer vrouwē
186 Dair ne was gheen houdē aen
187 Hi deedse wech vʼre van dan
188 Sine hʼte was vol trauwē
189 Gheen heilich man no wijf ne can
190 Minnē sondʼ redene dan
191 Dit machmē wel bescauwē
192 Sulcke minres gheiftmē dē ban
193 Die mittʼ misdaet makē ghespan
194 Dits mīne vul rauwē
195 Die minres willic blauwē
196 Of ic dan sette minē zin
197 Dair ic ne mach meer no min
198 An winnē dan scade
199 Ende mi ene andre so heeft jn
200 Dat so hair seluē e al ghewin
201 Mi ian vro e spade
202 Mi dincke dat ic meest sculdich bin
203 Hare die my coos jnt beghin
204 Ende an my bliuet ghestade
205 Dan hare die fierlike haren kin
206 Te my wart draecht e hare ghespin



207 Vā mīnen elder draecht de stade
208 Ende die dicker om niet bade
209 Iacop of ghi niet en acht
210 Exempele die ic voirt heb bracht
211 Jc wille ter bible keren
212 De mīne had op adaem macht
213 So vʼwan mit harer cracht
214 Den vroetsten alre heren
215 Van hem zijn wi alle ghewracht
216 So est recht dat hē elc mā slacht
217 Elc macht wel doen mit eren
218 Mīne ouer redene vʼnacht
219 Wier sore ōme weent of lacht
220 Vrauwe yeue mosten leren
221 Sijns willen ontberen
222 Wat machtē so hadde sampsoen
223 Of dauid of zalomoen
224 Jeghen die cracht vā mīne
225 Dair nes ieghen cracht gheē doen
226 Zorobabel in zijn sermoen
227 Doet ons wel bekinnē
228 Dat wien so vrauwē mīne ontspoen
229 Hien mochten nēmermeer gheroen
230 Jn zijn harte binnē
231 Hien moste al sine zīne ondoen
232 Ende volghen hare die hē ware ōtfloen
233 Of hē seluē ontsinnē
234 Hier ieghen nes gheen vʼwinnē
235 Iacop segt vʼstaestu niet
236 Wat dit woort amor bediet
237 Dat in dietsche luut mīne
238 Elc letterkin diet wel besiet
239 Hout j. woort jn d e bespiet
240 Dʼ mīnen cracht dair jnne
241 Aldus ontbint tlatijnsche diet
242 Porringhe die den zin ontyet
243 Ende tseer trect ten beghinne
244 Ende redene ghemoeten pliet
245 Aldus onttant my e besciet
246 Mijn meester als ic kinne



247 Of mijn vʼstaen es dinne
248 Of dit mīne es als het es
249 Dies sijt zeker e ghewes
250 Jc volghe mīne eerstē woorde
251 Ouer wairheit lye ic des
252 Soene smaictʼ zwart no mes
253 Die mi thʼte doir boorde
254 Herte nēmʼmeer ghenes
255 Noch gheruste noch ghesces
256 Lieghic van enē woirde
257 Prouf dattu wils iacop e les
258 Dies es mine hʼte wel gheles
259 Dat ic mi eer vʼsmoirde
260 Eer icse steruē hoirde
261 Maertijn ruud gramarien
262 Du pleechs dat rude p liedē plien
263 Die tware niet willen lyen
264 Mesdaden die dē wisen ghescien
265 Salmē niet in exemplen tyen
266 Mʼ gode benedien
267 Die ons dair bi leert zondē vlien
268 E op rechte mīne zien
269 Des hopic an marien
270 Dat ic doe noch heyden ghien
271 Met mi of du best een payen
272 Of in heresien
273 Of vans duuels partien
274 Hore na mi e vʼstant
275 Wie was die eerst die mīne vant
276 Dan god zelue die es minne
277 Al dat oyt maicte zine hant
278 Dat mint sire harten bant
279 Mit bescedenē zinne
280 Ja lucifaer dē viant
281 Ne haet hi niet dats becant
282 No ne deide van beghinne
283 Dat hi sit indʼ hellen brant
284 Dat doet dʼ houairde bant
285 Dʼ helscher coninginne
286 Dair bliuet hi altois jnne



287 Dat dit wair es proef ic wel dat
288 Wair enighe dinc van gode ghehat
289 Soe en mochte niet gheduren
290 Die onghetellede godsat
291 Ne was noyt te ontfarmene mat
292 Sijnre creaturē
293 Op datmē hem mit hartē badt
294 Mʼ lucifaer zit e zat
295 Nu e telker vren
296 Jndʼ fierer houardē stat
297 Ende nēmermeer wʼt hijs zat
298 Dus ne mach siere naturē
299 Ghene ghenade gheburē
300 Na datmē bi redenē weet
301 Dat god niemene heeft leet
302 Wien gheeft hi tlanghe leuē
303 So den ghenē die hē es wreet
304 So die hē niet mīne heet
305 Onderdaen es bleuē
306 Jc dart wel segghē vp minē eet
307 Sine houescheit ware onghecleet
308 doorgehaalde letteraanzet Liete hi dē gonē sneuē
309 Die al te zinē dienste steet
310 Des ghelijcs wil ic ghereet
311 Den loon hair wedʼ gheuē
312 Die doir mi lust leuē
313 GOd gheuꝫ al clene e groot
314 Dies de mensche heuꝫ noot
315 Dit prouftmē mit zinne
316 Hi storte doir ons zijn bloet root
317 Ende gheeft ons dat hemelsche broot
318 Op datmē wedʼ minne
319 Doir ghene wederstoot
320 Dair ons sonde oyt mede scoot
321 Sone laet hi ons dair jnne
322 Legghen wi thooft in zinē scoot
323 Soude so smakē dan den doot
324 Die ic mi so hout kinne
325 So ware mijn vroede dinne
326 Waerhede iacop dits al claer
327 Mer het was mi te vindē zwair



328 Dattu hier helts ontbonden
329 Jc lye verwōne openbair
330 Mine mīne dats zielē vaer
331 Ende besmit met zondē
332 Du segs wel e wair
333 Redene heit minē waen ōmaer
334 Dit hebbic ondʼuondē
335 Nu moete ons god bringhē dair
336 Dair mīne nᵗ ent haer jaer
337 E ten laetsten stondē
338 Vrien mit zinē wondē
in latere hand III
001 IC mane māne mittē wiuē
002 Die dit dicht sullē lesen of scriuē
003 Op den hoichstē ban
004 Dat si dit dicht latē bliuē
005 Feine dat sire niet in driuē
006 Woort no lettere of no an
007 Doen sijt ooc hem sal becliuē
008 Mijn ban e si ne sulne of wriuē
009 Niet moghen nochtan
010 Het nes gheen spot vā keytiuē
011 Hets dair ic mi ōme liete ōtliue
012 Eer ickʼ scede van
013 Nu hore die leren can
014 Iacop wi hebben ondʼlinghe
015 Ghehandelt misselike dinghe
016 Nu antwoirt mi op een
017 Lere mi eer ic di ontspringhe
018 Hoe ic mine hʼte dair toe dwīge
019 Te kēnene hē diē wi vleen
020 Ic leise somwile e singhe
021 Dat gode te kēne bi sinē ghehīge
022 Es leuē sondʼ ween.
023 Dits wʼheit claer e ghinghe
024 Subtijl wair thʼte diet bevīghe
025 Want hogher dinc es gheen
026 Nu antwoort tusschen ons tweē
027 Martijn du vraghes te hoghe
028 Al vloghic bouē d'englen vloghe
029 Bouē cherub e seraph



030 Soe wetic wel dat ic ne moghe
031 Berechten dat di te vullē doghe
032 Met reden hier af
033 Alle zinnē zijn te droghe
034 Alle creaturē hoe so mē poghe
035 Ne doghen niet een caf
036 Hi Dat hair enich te vullē toghe
037 Mer vʼscep dijns zins oghe
038 Hore wat scrifture mi gaf
039 Hout in dire hʼtē graf
040 MOyses sprect in sine boekē
041 Die beeste die de berghen soekē
042 Moeten zijn ghesteent
043 Beeste es die mēsche die wille besoukē
044 Te nauwe e om die godhᵗ loukē
045 Hets recht dat hijt beweent
046 Du soucts mi in allē houkē
047 Met rimē sondʼ valsch vā doukē
048 Eist goet ic wane neent
049 Du telts mi mettē wisen cloukē
050 Wairtt goet ic soudʼ di om vloukē
051 Ic wane dine harte meent
052 Dattu mi hebs vʼbeent
053 Iacop du en zouts di nᵗ vʼgᵘmen
054 Ic souts mi in mi seluē scamē
055 Had ict oyt ghedocht
056 Oic lye ics metti te samē
057 Dat de hoichᵗ dʼ hoghʼ namē
058 Te vʼre niet docht ghesocht
059 Al wairt dat alle die enghelē qᵘmē
060 Si en conden die godhᵗ ghehamē
061 Dits al of ghecnocht
062 Mʼ lere minē zin dein lamen
063 Ghewont mittʼ zondē blamē
064 Van datti vʼmocht
065 So es mijn wille volbrocht
066 Mairtijn nv merct in dinē zinne
067 God es een wisen doorstreept wesē vor alle begīne
068 Tedelste bouē al
069 Sijn wesen es als ict bekinne



070 Tupperste goet de opperste mīne
071 Dat es off wesen sal
072 Sine ghewerke dairment kent jnne
073 Es so groott dat si sijn dinne
074 Diet kēnen e smal
075 Sine wijshede es coninginne
076 Bouē alrande ghewinne
077 Ende bouē al gheual
078 Dair bouē of hier int dal
079 Den hemel e den troon gemʼcke
080 God es bouē al sinē ghewercke
081 Ende onder al zine dinc
082 Hi es butē al nv mercke
083 E binnē al dit hout starcke
084 Hier vte niet en sprinc
085 Ooc segghen ons die wise clerke
086 Hi es niet gedeilt in parke
087 Hier toe dine hʼte dwinc
088 Mʼ gheheel in elkē nv mʼcke
089 Buten binnē in watre in zwʼke
090 Hier in dine harte brinc
091 Sondʼ losen winc
092 Bouē al es god als here
093 Die besitteʼ es emmʼmere
094 Alles datmē weet
095 Ondʼ als die niet allen kere
096 Die dinc hout mogēdelic zere
097 Jeghen al weersteet
098 Butē als die mit sire were
099 Sijn werc hoet dat hē ne dere
100 Ghene dinc cout no heet
101 Binnē als die met sire lere
102 Sijn werc vʼuolt mit sulkʼ ere
103 Dat ewelike steet
104 Wient lief si of leet
105 BOuen al es god onghedraghē
106 Ghene dinc mach gheclaghē
107 Dat hise vʼlast
108 Ondʼ zondʼ van waghen
109 Want hē ne moeyt rustē no ja#«ghen.»



110 Sijn wesen es so vast
111 Butē ne breet nauwʼ sine daghē
112 Want hi es altois sondʼ vraghen
113 Werdt g doorgestreept voghet e met gast
114 Binnē vʼuolt hijt jeghen plaghē
115 Dat zijn werc met ghenē vlaghē
116 Ne sijn ongherast
117 Noch ghequetst een bast
118 Van enē god sprekē wi dan vā enē
119 Dien wi vadʼ ende sone menē
120 Ende den heilighen gheest
121 E weet wel dat wi ghenē
122 So groot nomē no so clenē
123 Dattet enich es meest
124 Enen god segghen wienē renē
125 Noch vʼuogheden noch vʼlenē
126 Esser an vʼheest
127 Die sinē sin so laet vʼstenē
128 Dat hi dies lochent hi moet wenē
129 E ewelike zi ghevreest
130 Indē helschen tempeest
131 WI settē dē vadʼ voren
132 Onghewonnē e ongheborē
133 E voir al beghin
134 Dair na dē zone wtuʼcorē
135 Van hē ghewonnē als wijt horē
136 Eer oyt beghin ghinc jn
137 Den heilighen gheest lerē wi de doren
138 Wte desen comēde ondoe sine oren
139 Elc mensche zine doorstreept e zinē sin
140 E latet gheloue niet te storen
141 Want al hadt alde weʼlt ghezworē
142 So en conde ōme gheen ghewin
143 Ghegronden meer of min
144 Eer of achtʼ tijt of stonde
145 Dat vʼstaet vā minē monde
146 Was noyt an dese drie
147 Den vader setten wi als te gronde
148 Dair alle duecht af begonde
149 Diemē vʼstaet of zie



150 Den zone als wijsheit diet al cōde
151 Des vadʼ clairheit e zine orconde
152 Die van hem ne saeden nie
153 Die den heilighē gheest ontbonde
154 Hairer beder mīne hi dair ī vonde
155 Dese drie warē oyt e ye
156 Een god ghelouets mie
157 DIemē es wille hi yet makē
158 Hi en moet in hē seluē smakē
159 Enigherhandʼ triniteyt
160 Wāt hi moet erboven geschreven moeghē dʼ dinc genakē
161 E hi moet kōne die dinc gerakē
162 Of hets hē al ontseit
163 Ooc moet hi wilē dair om wakē
164 Macht conste wille dese drie zakē
165 Vintmē in die menschelicheit
166 Die dese note wel can craken
167 Hi en darf beiden no hakē
168 Hine vint in ene godheit
169 Drie ꝑsone gheseit
170 Dese god dair wi erboven geschreven of leren
171 Doet troon soe mane stʼrē kerē
172 E al dat roerende sij
173 Sine ruste es nochtan so vul erē
174 Dat hē niet en can ghederē
175 Gheen porrē vʼre of by
176 Hi es dʼ hi was dit nes gheē scerē
177 Hine willē mindrē no meerē
178 Hi es sijns selfs vri
179 Hi doet hair alle dinc ghenerē
180 Sine rijchᵗ en mach niemē vʼteʼn
181 Alle steiden vʼuolt hi
182 Dus leret gheloue my
183 God ne sluut ne ghene stede
184 Mer alle steden beluuct hi mede
185 In sine godlicheit
186 Die jarē keert sine moghēthede
187 Ende niet es dattē kerē dede
188 Sine macht es so breyt



189 Cracht no noot no ghene beide
190 Ne mach hem doen onleidicheide
191 Hoe soe die zake gheyt
192 So ghestade es god in sine seide
193 Datten cracht no ghene onvrede
194 Wt sinē wille en leyt
195 Dits al wair gheseit
196 Huden ghistre e onse leuē
197 Ende dair es e an ghegeuē
198 Si het cort of lanc
199 Mʼ alsmē vint vā gode bescreuē
200 Dit woort hudē so esser an bleuē
201 Een ewelike ōmegang
202 Dair gheen eynde an mach cleuē
203 Noch gheen beghin wʼter vʼheuē
204 Sijn wesen es so strang
205 Sine ieghen woirdichᵗ es beneuē
206 Dat was e wʼt dus est bescreuē
207 E nv es gemanc
208 In dese weʼlt cranc
209 Martin nv en claech no croen
210 Dits een god in drien ꝑsone
211 Dair ic of spreke die
212 Euen gheweldich euen scone
213 Euē ghelijc in weʼlt in throne
214 ne doorstreept Sijn dese enighe drie
215 Redene en draecht hier nᵗ de crone
216 Mʼ tgheloue sondʼ hone
217 Des en twifele nie
218 Wat erē haddē wijs of wat lone
219 Of wi die doghē ene tone
220 Ghelouē dat elc zie
221 Nu antwoirt mi e ghie
222 Iacop ic lye ten beghinne
223 Dat ic subtijlre wort van zinne
224 Niet en heb ghehoirt
225 Dan du my hier maects an jnne
226 Doch proue ic wel e kinne
227 Te grondene dese woort



228 Dair es onse redene toe wel dinne
229 Ons en trucke gheloue e mīne
230 Vpwairt ter hemelscher poirt
231 Dair god es loon bouē ghewīne
232 Ende dair tgeloue es conīginne
233 Nu antwoirt mi bet voirt
234 Of ict niet heb vʼboort
235 Andē vadʼ vā hemelrike
236 E andē zone dies ghelike
237 E andē heilighē gheest
238 So es mijn geloue also rijke
239 Dat een god is e ics ne wike
240 Hoe so ic worde gheureest
241 Mʼ segt mi so claer dat blike
242 Hoe die zone die ewelike
243 Den vadʼ es alre neest
244 Mensceyt ontfinc vā onsē gelike
245 Dat di god niet bezwike
246 E hi di gheue volleest
247 Die minst was e wort meest
248 E ōme dat dit moete gedien
249 So biddē wi dʼ maghet marien
250 Diene maghet ontfinc
251 E maghet ghenas des wi al lyen
252 Dair wise alle ōme benedien
253 Datsi starcke onse dinc
254 E moete claersen e wien
255 Dinē zin e van zondē vrien
256 Dat hʼte si sondʼ winc
257 Van alrehande dorpernien
258 Du en moets mi oec niet tyen
259 Dat ic di te naer ghinc
260 Mʼ minē wille volbring
261 Mairtin die val vā lucifaer
262 Der houairden e des nijts here
263 Die was also groot
264 Dat vele englen ontgoldē zere
265 Dies met hē ware vten kere
266 E vielē in de doot
267 Doe dede god dē mēsche die ere



268 Dat hine ghesciep om dat hi lere
269 Te doene dat god gheboot
270 E te besittē dan ēmʼmere
271 Dier inglen stoel ter harer ōnere
272 E nutte themelsche broot
273 Sondʼ wedʼstoot
274 Die heeft die duuel vʼnomē
275 E es tottʼ menschᵗ comē
276 Sprekende int serpent
277 Ende heuet tonser vromē
278 Onse vorders gedaen vʼdomē
279 E zwairlike ghescent
280 Dit was zijn sondʼlange beromē
281 Dat hi al gadʼ met hē zomē
282 Tuolc heeft vʼblent
283 Dus wille hi vtē hemel dromē
284 Ons dat ons die hemel blomē
285 Niet en wordē bekent
286 Dair hi of was ontwent
287 Die gods zone sach dē mā vʼradē
288 Ende dē viant vā ouʼdaden
289 In rome zere groot
290 E wilde hē staen in staden
291 So dat hi bi zire ghenadē
292 Marien dat ontboot
293 Die mit hē zaen wʼt geladen
294 Sondʼ last of point van scadē
295 Ende zondʼ enighe noot
296 Moeste soene zoghē e baden
297 Die alle dinc mach vʼzadē
298 E houdē in hare scoot
299 Dies hare niet verdroot
300 Al gheheel e alte male
301 Rustede indʼ maghet smale
302 Die gods zone gods kint
303 Ende al gheheel ooc also wale
304 Was hi in des vaders zale
305 Mit hē ne twifelts twint
306 Die menscheit dies nes ghene hale
307 En besloet niet in desen dale
308 Die godheit diet al bint



309 Die godheit heeft ghene pale
310 Die menscheit meent mine tale
311 Ontfinc god diet al mint
312 In hem dus est bekent
313 Euen gheweldich e here
314 Es hi e wʼt ēmʼmere
315 Den vadʼ in die godheit
316 Mʼ est datmēt tʼ mēschᵗ kere
317 So was hi vele mindʼ zere
318 Na die menschelijcheit
319 Na die godheit spreect onse lere
320 Was ontsterflijc onse here
321 Dit es een besceyt
322 Die mēsche doghede als ic spᵘc ere
323 Gheselen naghelen e dat spere
324 Die doot e andʼ leit
325 Ende dʼ ioden pleit
326 Die mēscheit liet hair besnidē
327 Dopē prouuen in dien tydē
328 Vandē helschē viant
329 So liet hi hare vaen e beniden
330 Doirborē handē e v doorstreept voetē en zidē
331 So starf dus est becant
332 Die ziele wilde tʼ hellē tiden
333 Dair ze de gone wilde vʼblidē
334 Die de duuel bant
335 Ay hoe si gode benedidē
336 Die heilighē diene zaghē stridē
337 Jeghens des duuels brant
338 Dair hise jnne vant
339 Die godheit wecte vā dode te liue
340 Tvleesch dat hi vandē reyne wiue
341 Vrouwe marien nam
342 Hy troiste sine lieue keytiue
343 Hier .ij. hier .iij hier iiij hier v
344 Mit hem hi eten quam
345 Dus es die gods zone als ic scriue
346 God e mensche elc man bliue
347 Hier in ghehoirsaem
348 Es ooc enich sin so stiue
349 Die jeghen dit gheloue kiue



350 Hem sal themelsche lam
351 Ten jonxstē daghe wʼdē gram
352 Indē hemel es hi gheuaren
353 Daert de zine ane zaghē te warē
354 Tes vaders rechtʼ hant
355 Dair hi altois sondʼ sparen
356 Den vadʼ vor sine caren
357 Die hē hier zijn becant
358 Noch comt hi hē hier vʼbaren
359 Dienē die weʼlt mit sinē scarē
360 E dē helschē viant
361 Zonne e mane sal hi vʼclaren
362 Die bi adame vʼdonckert warē
363 Watʼ lucht e lant
364 Sal purgieren een brant
365 Al est dat hi dus oprande
366 Hi liet dē sinē hier te pande
367 Sijn vleesch e zijn bloet
368 Te consacreren in priestʼs hande
369 Wie es die sulke haue becande
370 Of betere of also goet
371 Ay god nv breect onse bande
372 E vʼghef ons dine hande
373 E dinē euelmoet
374 Dat onse mont e onse tande
375 Smakē moetē sondʼ scande
376 Dijn vleesch e dijn bloet
377 Dat vte dire siden woet
378 Vte desen zone vte desen wonde
379 Wies godheit niemē en cā gegrondē
380 Nu wies menschelicheit
381 So vloeyende eerst e begondē
382 Die sacramentē te dien stondē
383 Ende alle zalicheit
384 Nu hebbic di tgheloue ontbondē
385 So ict naest hebbe ondʼvondē
386 Na mire moghentheit
387 Die dit gheloue vaste orcondē
388 Oflaet groot van harē sonden
389 Es hem altois ghereit



390 Op datmer jn vulsteyt
391 Iacop du berechts my scone
392 Berecht mi vandē persone
393 Diemē heet heilich gheest
394 Hoe mijn gheloue sondʼ hone
395 Te hem clēme e winne die crone
396 Die alre hauē es meest
397 Wāt vandē vadʼ e vandē zone
398 Hebbe ic bedi dat di god lone
399 Scone berecht vʼheest
400 Dies dancke di dʼ martelarē vrome
401 Dair bouē indē hoghē trone
402 E gheue di vulleest
403 Datture coms onghevreest
404 Mairtin ons leert die scrifture
405 Dat een god e een nature
406 Emmer sijn dese drie
407 Altois euē na ghebure
408 E vʼscedē te ghere vre
409 Noch en scedē nie
410 Vadʼ kint vʼstant ter cure
411 Vte deser dobelre gods dure
412 Wie cant ghegrondē wie
413 So comt die gheest die zoete ghure
414 Die fine godheit e die pure
415 Hier op prouf e zie
416 Met hartē e dies ghie
417 Dits die troest die alre neeste
418 Hem die aerm sijn van gheeste
419 Leert hi blide zijn
420 Hi es in pinē altois feeste
421 Hi doet meneghen die was beeste
422 Sijn zuuer e fijn
423 Waphene god die dat doorstreept vʼheeste
424 Dat hi van sinē vulleeste
425 Smaicte een dropelkijn
426 Hi ware gode die alre neeste
427 Want ghene vrese vā tempeeste
428 Noch gheen venijn
429 En scadet dʼ zielen sijn



430 its des vadʼs e des zoens gaue
431 Rijcheit bouē alre haue
432 Fonteyne des leuens al
433 Wie so gheporret wʼt hier aue
434 Wat rijcheit so mē hē els gaue
435 Soude hē dinckē smal
436 Rijcheit die coninc heift of graue
437 Nes tienste deel niet van enē caue
438 Te mickene jeghen dit gheual
439 Ihesus die rustes indē graue
440 Mit deser eydelheit so laue
441 Ons alsmē rumē sal
442 Dit arme airtsche dal
443 Dits des vaders e des zoens mīne
444 Dits caritate dair altois jnne
445 Rust die triniteit
446 Hi es die ꝓpheten zinne
447 Leerde e makede in jnne
448 Des gods soens mēschelichᵗ
449 Hens coninc no coningīne
450 Die ēmʼmeer of laet ghewīne
451 Van sire onsalicheit
452 Hi en hebbe een traen al wʼt oic dīne
453 Van desen dauwe te sinē beghīne
454 Al weluarē es ontseit
455 Dair dese es onghereyt
456 Dese leerde te apostelē te waren
457 Alle tonghen die ye warē
458 In dese werelt breet
459 Dese gaf dē martelarē
460 Datsi condē sondʼ mesbarē
461 Ghedoghen menich leet
462 Dese can die zinnē vʼclarē
463 Die mit sondē hē vʼzwarē
464 E tcoude makē heet
465 Sinē lieuē sinē caren
466 Deelt hi al sondʼ enich sparē
467 Dat godlike cleet
468 Dat nēmermeer te gheet
469 Wat helpt martin sin e tale
470 Die begheuē my al te male



471 Meer te spreken voort
472 Elc persoen vʼstant my wale
473 Es god e dies nes ghene hale
474 Van drien dairmen of hoert
475 Doch en eist wair J. die berg e dale
476 Sciep e al dat grote e al dat smale
477 Dair of sprekē alle woirt
478 En ganc niet ouʼ dese pale
479 Mʼ hout dit in dire hʼtē zale
480 So en wʼtstu niet vʼsmoort
481 In de helsche moort
482 Ware ooc yemēt die wedʼsprake
483 Dit gheloue e dese sake
484 Hi ware ewelike vʼdomt
485 Recht waert datmē indē brāt stake
486 E hi dair na thelsche vier smake
487 Dairmē dē duuel in droomt
488 Help god dat ic dair gherake
489 Dair ic zie e dair ic smake
490 Die godheit onghenoomt
491 So en trect my nᵗ die helsche drake
492 Met hē tʼ ewelike wrake
493 Dair niemē vte comt
494 Wien soot scaet of vroemt
495 Amen iacop lieue gheselle
496 Mi dincke dat ic di zere quelle
497 Doch haddics gᵒte noot
498 Als ic dit lese ende spelle
499 Mach ic leren als ic vʼtelle
500 Mijn geloue al bloot
501 Dair ic bi scuwē mach die helle
502 Op dat ic mi dair toe vʼsnelle
503 Te doene dat god geboot
504 E die doot wraec vā abelle
505 Bringhe ons noch tʼ hoghʼ celle
506 Dats in abrahams scoot
507 Na dese corte doot . Amen .
508 Et sic eʼ finis sit laus et glʼa tʼnis

